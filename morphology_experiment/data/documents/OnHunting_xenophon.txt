το μεν εὑρημα θεων Ἀπολλωνος και Ἀρτεμιδος ἀγραι και κυνες
ἐδοσαν δε και ἐτιμησαν τουτῳ Χειρωνα δια δικαιοτητα
ὁ δε λαβων ἐχαρη τῳ δωρῳ και ἐχρητο
και ἐγενοντο αὐτῳ μαθηται κυνηγεσιων τε και ἑτερων καλων Κεφαλος Ἀσκληπιος Μειλανιων Μεστωρ Ἀμφιαραος Πηλευς Τελαμων Μελεαγρος Θησευς Ἱππολυτος Παλαμηδης Μενεσθευς Ὀδυσσευς Διομηδης Καστωρ Πολυδευκης Μαχαων Ποδαλειριος Ἀντιλοχος Αἰνειας Ἀχιλλευς ὡν κατα χρονον ἑκαστος ὑπο θεων ἐτιμηθη
θαυμαζετω δε μηδεις ὁτι οἱ πολλοι αὐτων ἀρεσκοντες θεοις ὁμως ἐτελευτησαν
ἀλλʼ οἱ ἐπαινοι αὐτων μεγαλοι ἐγενοντο
μηδε ὁτι οὐχ αἱ αὐται ἡλικιαι πασι τουτοις
ὁ γαρ Χειρωνος βιος πασιν ἐξηρκει
Ζευς γαρ και Χειρων ἀδελφοι πατρος μεν του αὐτου μητρος δε ὁ μεν Ῥεας ὁ δε Ναϊδος νυμφης
ὡστε ἐγεγονει μεν Χειρων προτερος τουτων ἐτελευτησε δε ὑστερος ἐπει Ἀχιλλεα ἐπαιδευσεν
ἐκ δε της ἐπιμελειας της ἐκ των κυνων και κυνηγεσιων και ἐκ της ἀλλης παιδειας πολυ διενεγκοντες τα κατα την ἀρετην ἐθαυμασθησαν
Κεφαλος μεν και ὑπο θεας ἡρπασθη Ἀσκληπιος δε και μειζονων ἐτυχεν ἀνισταναι μεν τεθνεωτας νοσουντας δε ἰασθαι
δια δε ταυτα θεος ὡς παρʼ ἀνθρωποις ἀειμνηστον κλεος ἐχει
Μειλανιων δε τοσουτον ὑπερεσχε φιλοπονιᾳ ὡστε ὡν αὐτῳ ἀντερασται ἐγενοντο οἱ τοτε ἀριστοι των τοτε μεγιστων γαμων μονος ἐτυχεν Ἀταλαντης
Νεστορος δε προδιεληλυθεν ἡ ἀρετη των Ἑλληνων τας ἀκοας ὡστε εἰδοσιν ἀν λεγοιμι
Ἀμφιαραος δε ὁτʼ ἐπι Θηβας ἐστρατευσε πλειστον κτησαμενος ἐπαινον ἐτυχε παρα θεων ἀειζως τιμασθαι
Πηλευς δʼ ἐπιθυμιαν παρεσχε και θεοις δουναι τε Θετιν αὐτῳ και τον γαμον παρα Χειρωνι ὑμνησαι
Τελαμων δε τοσουτος ἐγενετο ὡστʼ ἐκ μεν πολεως της μεγιστης ἡν αὐτος ἐβουλετο γημαι Περιβοιαν την Ἀλκαθου
ὁτε δε ὁ πρωτος των Ἑλληνων ἐδιδου τἀριστεια Ἡρακλης ὁ Διος ἑλων Τροιαν Ἡσιονην αὐτῳ ἐδωκεν
Μελεαγρος δε τας μεν τιμας ἁς ἐλαβε φανεραι
πατρος δʼ ἐν γηρᾳ ἐπιλανθανομενου της θεου οὐχ ὑπο της αὑτου αἰτιας ἐδυστυχησε
Θησευς δε τους μεν της Ἑλλαδος ἐχθρους πασης μονος ἀπωλεσε
την δʼ αὑτου πατριδα πολυ μειζω ποιησας ἐτι και νυν θαυμαζεται
Ἱππολυτος δε ὑπο μεν της Ἀρτεμιδος ἐτιματο και ἐν λογοις συνην σωφροσυνῃ δε και ὁσιοτητι μακαρισθεις ἐτελευτησε
Παλαμηδης δε ἑως μεν περιην παντων των ἐφʼ ἑαυτου ὑπερεσχε σοφια
ἀποθανων δε ἀδικως τοσαυτης ἐτυχε τιμωριας ὑπο θεων ὁσης οὐδεις ἀλλος ἀνθρωπων
ἐτελευτησε δε οὐχ ὑφʼ ὡν οἰονται τινες
οὐ γαρ ἀν ἠν ὁ μεν σχεδον τι ἀριστος ὁ δε ὁμοιος ἀγαθοις
Μενεσθευς δε ἐκ της ἐπιμελειας της ἐκ των κυνηγεσιων τοσουτον ὑπερεβαλε φιλοπονιᾳ ὡστε ὁμολογειται τους των Ἑλληνων πρωτους ὑστερους εἰναι τα εἰς τον πολεμον ἐκεινου πλην Νεστορος
και οὑτος οὐ προεχειν λεγεται ἀλλα ἐριζειν
Ὀδυσσευς δε και Διομηδης λαμπροι μεν και καθʼ ἑν ἑκαστον το δε ὁλον αἰτιοι του Τροιαν ἁλωναι
Καστωρ δε και Πολυδευκης ὁσα ἐπεδειξαντο ἐν τῃ Ἑλλαδι των παρα Χειρωνος δια το ἀξιωμα το ἐκ τουτων ἀθανατοι εἰσι
Μαχαων δε και Ποδαλειριος παιδευθεντες τα αὐτα ἐγενοντο και τεχνας και λογους και πολεμους ἀγαθοι
Ἀντιλοχος δε του πατρος ὑπεραποθανων τοσαυτης ἐτυχεν εὐκλειας ὡστε μονος φιλοπατωρ παρα τοις Ἑλλησιν ἀναγορευθηναι
Αἰνειας δε σωσας μεν τους πατρῳους και μητρῳους θεους σωσας δε και αὐτον τον πατερα δοξαν εὐσεβειας ἐξηνεγκατο ὡστε και οἱ πολεμιοι μονῳ ἐκεινῳ ὡν ἐκρατησαν ἐν Τροιᾳ ἐδοσαν μη συληθηναι
Ἀχιλλευς δʼ ἐν ταυτῃ τῃ παιδειᾳ τραφεις οὑτω καλα και μεγαλα μνημεια παρεδωκεν ὡστε οὐτε λεγων οὐτʼ ἀκουων περι ἐκεινου οὐδεις ἀπαγορευει
οὑτοι δε τοιουτοι ἐγενοντο ἐκ της ἐπιμελειας της παρα Χειρωνος ἡς οἱ μεν ἀγαθοι ἐτι και νυν ἐρωσιν οἱ δε κακοι φθονουσιν ὡστʼ ἐν μεν τῃ Ἑλλαδι εἰ τῳ συμφοραι ἐγιγνοντο ἠ πολει ἠ βασιλει ἐλυοντο διʼ αὐτους
εἰ δε προς τους βαρβαρους παντας πασῃ τῃ Ἑλλαδι νεικος ἠ πολεμος ἠν δια τουτους οἱ Ἑλληνες ἐκρατουν ὡστε ἀνικητον την Ἑλλαδα παρεχεσθαι
ἐγω μεν οὐν παραινω τοις νεοις μη καταφρονειν κυνηγεσιων μηδε της ἀλλης παιδειας
ἐκ τουτων γαρ γιγνονται τα εἰς τον πολεμον ἀγαθοι και εἰς τα ἀλλα ἐξ ὡν ἀναγκη καλως νοειν και λεγειν και πραττειν
πρωτον μεν οὐν χρη ἐλθειν ἐπι το ἐπιτηδευμα το των κυνηγεσιων τον ἠδη ἐκ παιδος ἀλλαττοντα την ἡλικιαν εἰτα δε και ἐπι τα ἀλλα παιδευματα τον μεν ἐχοντα σκεψαμενον την οὐσιαν ᾡ μεν ἐστιν ἱκανη ἀξιως της αὑτου ὡφελειας ᾡ δε μη ἐστιν ἀλλʼ οὐν την γε προθυμιαν παρεχεσθω μηδεν ἐλλειπων της ἑαυτου δυναμεως
ὁσα δε και οἱα δει παρεσκευασμενον ἐλθειν ἐπʼ αὐτο φρασω και αὐτα και την ἐπιστημην ἑκαστου ἱνα προειδως ἐγχειρῃ τῳ ἐργῳ
και μηδεις αὐτα φαυλα νομισατω εἰναι
ἀνευ γαρ δη τουτων οὐκ ἀν εἰη πραξις
χρη δε τον μεν ἀρκυωρον εἰναι ἐπιθυμουντα του ἐργου και την φωνην Ἑλληνα την δε ἡλικιαν περι ἐτη εἰκοσι το δε εἰδος ἐλαφρον ἰσχυρον ψυχην δε ἱκανον ἱνα των πονων τουτοις κρατων χαιρῃ τῳ ἐργῳ
τας δε ἀρκυς Φασιανου ἠ Καρχηδονιου λεπτου λινου και τα ἐνοδια και τα δικτυα
ἐστωσαν δε αἱ μεν ἀρκυς ἐννεαλινοι ἐκ τριων τονων ἑκαστος δε τονος ἐκ τριων λινων το δε μεγεθος πεντεσπιθαμοι διπαλαστοι δε τους βροχους περικεισθωσαν δε τους περιδρομους ἀναμματους
ἱνα εὐτροχοι ὠσι τα δʼ ἐνοδια δωδεκαλινα τα δε δικτυα ἑκκαιδεκαλινα το δε μεγεθος τα μεν ἐνοδια διωρυγα τριωρυγα τετρωρυγα πεντωρυγα τα δε δικτυα δεκωρυγα εἰκοσωρυγα τριακοντωρυγα
ἐαν δε ᾐ μειζω δυσμεταχειριστα ἐσται
ἀμφοτερα δε τριακονθαμματα και των βροχων το διαστημα ἰσον ταις ἀρκυσιν
ἐν δε τοις ἀκρωλενιοις τα μεν ἐνοδια ἐχετω μαστους τα δε δικτυα δακτυλιους τους δε περιδρομους ἀπο στροφειων
αἱ δε σχαλιδες αἱ μεν των ἀρκυων το μηκος δεκα παλαιστων ἐστωσαν δε και ἐλαττους
αἱ μεν ἀνισοι αὐτων ἐν τοις ἑτεροκλινεσι των χωριων ἱνα ἰσα τα ὑψη ἐξαιρωσιν ἐν δε τοις ὁμαλεσιν αἱ ἰσαι
αὑται δʼ εὐπερισπαστοι τα ἀκρα και αὑται λειαι
αἱ δε των ἐνοδιων των ἀρκυων διπλασιαι αἱ δε των δικτυων το μεν μεγεθος πεντεσπιθαμοι δικρα ἐχουσαι μικρα τα ἐντμηματα μη βαθεα
εὐπαγεις δε πασαι και μη ἀσυμμετροι τα παχη προς τα μηκη
τῳ δε πληθει των σχαλιδων οἱον τʼ ἐστι χρησθαι προς τα δικτυα πολλῳ και ὀλιγῳ
ἐλαττονι μεν ἀν σφοδρα τεινηται ἐν τῃ στασει πλεονι δʼ ἀν ἡσυχῃ
ἐστω δε και ἐν ὁτῳ ἐσονται αἱ ἀρκυς και τα ἐνοδια και τα δικτυα κυνουχος μοσχειος και τα δρεπανα ἱνα ᾐ της ὑλης τεμνοντα φραττειν τα δεομενα
τα δε γενη των κυνων διττα αἱ μεν καστοριαι αἱ δε ἀλωπεκιδες
ἐχουσι δʼ αἱ μεν καστοριαι την ἐπωνυμιαν ταυτην ὁτι Καστωρ ἡσθεις τῳ ἐργῳ μαλιστα αὐτας διεφυλαξεν
αἱ δʼ ἀλωπεκιδες διοτι ἐκ κυνων τε και ἀλωπεκων ἐγενοντο
ἐν πολλῳ δε χρονῳ συγκεκραται αὐτων ἡ φυσις
χειρους δε και πλειους αἱ τοιαιδε μικραι γρυπαι χαροποι μυωποι ἀμορφοι σκληραι ἀσθενεις ψιλαι ὑψηλαι ἀσυμμετροι ἀψυχοι ἀρρινες οὐκ εὐποδες
αἱ μεν οὐν μικραι πολλακις ἀποστερουνται της ἐργασιας δια το μικρον
αἱ δε γρυπαι ἀστομοι και δια τουτο οὐ κατεχουσι τον λαγω
αἱ χαροποι δε και μυωποι χειρω τα ὀμματα ἐχουσιν
αἱ ἀμορφοι δε και αἰσχραι ὁρασθαι
αἱ δε σκληραι τα εἰδη χαλεπως ἀπο των κυνηγεσιων ἀπαλλαττουσι
πονειν δε ἀδυνατοι αἱ ἀσθενεις και αἱ ψιλαι
αἱ δε ὑψηλαι και αἱ ἀσυμμετροι ἀσυντακτα ἐχουσαι τα σωματα βαρεως διαφοιτωσιν
αἱ ἀψυχοι δε και λειπουσι τα ἐργα και ἀφιστανται και ὑποφευγουσι τον ἡλιον ὑπο τας σκιας και κατακλινονται
αἱ δε ἀρρινες μολις και ὀλιγακις αἰσθανονται του λαγω
αἱ δε ἀποδες οὐδʼ ἀν ὠσιν εὐψυχοι τους πονους δυνανται ἀνεχεσθαι ἀλλʼ ἀπαγορευουσι δια το ἀλγος των ποδων
εἰσι δε και της ἰχνευσεως πολλοι τροποι ἐκ των αὐτων κυνων
αἱ μεν γαρ ἐπειδαν λαβωσι τα ἰχνη πορευονται ἀσημως ὡστε μη γιγνωσκεσθαι ὁτι ἰχνευουσιν αἱ δε τα ὠτα μονον διακινουσι την δε οὐραν ἡσυχῃ ἐχουσιν αἱ δε τα ὠτα μεν ἀκινητα ἐχουσιν ἀκραν δε την οὐραν σειουσιν
ἀλλαι δε συναγουσι τα ὠτα και ἐπισκυθρωπασασαι δια του ἰχνους σχασασαι την οὐραν και φραξασαι διατρεχουσι
πολλαι δε τουτων μεν οὐδεν ποιουσι μανικως δε περιφερομεναι ὑλακτουσι περι τα ἰχνη ὁτε δε εἰσπιπτουσιν εἰς αὐτα ἀφρονως καταπατουσαι τας αἰσθησεις
εἰσι δε αἱ κυκλοις πολλοις χρωμεναι και πλανοις ὑπολαμβανουσαι ἐκ του προσω τα ἰχνη παραλειπουσι τον λαγω ὁσακις δʼ ἐπιτρεχουσι τα ἰχνη εἰκαζουσι προορωμεναι δε τον λαγω τρεμουσι και οὐκ ἐπερχονται πριν ἀν ἰδωσιν ὑποκινουντα
ὁσαι δε τα των ἀλλων κυνων εὑρηματα ἐν ταις ἰχνειαις και μεταδρομαις προθεουσαι θαμινα σκοπουσιν ἑαυταις ἀπιστως ἐχουσι
θρασειαι δʼ αἱ οὐκ ἐωσι των συνεργων τας σοφωτερας εἰς το προσθεν προιεναι ἀλλʼ ἀνειργουσι θορυβουσαι
αἱ δε ἀσπαζομεναι τα ψευδη και ὑπερλαμπρυνομεναι ἐφʼ ὁτῳ ἀν τυχωσι προαγουσι συνειδυιαι ἑαυταις ὁτι ἐξαπατωσιν
αἱ δʼ οὐκ εἰδυιαι το αὐτο ποιουσι ταυταις
φαυλαι δε αἱ οὐκ ἀπαλλαττομεναι ἐκ των τριμμων τα ὀρθα οὐ γιγνωσκουσιν
ὁσαι δε των κυνων τα ἰχνη τα μεν εὐναια ἀγνοουσι τα δε δρομαια ταχυ διατρεχουσιν οὐκ εἰσι γνησιαι
διωκουσι δε αἱ μεν ἀρχομεναι σφοδρα δια δε μαλακιαν ἀνιασιν αἱ δε ὑποθεουσιν εἰτα ἁμαρτανουσιν ἑτεραι δε ἀνοητως ἐμπιπτουσαι εἰς τας ὁδους ἁμαρτανουσι το ἀνηκουστον πολυ ἐχουσαι
πολλαι δε τα διωγματα ἀφιεισαι ἐπανερχονται δια το μισοθηρον πολλαι δε δια το φιλανθρωπον
αἱ δʼ ἐκ των ἰχνων κεκλαγγυιαι ἐξαπαταν πειρωνται ἀληθη τα ψευδη ποιουμεναι
εἰσι δε αἱ τουτο μεν οὐ ποιουσι μεταξυ δε θεουσαι ἀν ποθεν ἀκουσωσι κραυγης καταλειπουσαι τα αὑτων ἐργα ἀπρονοητως ἐπι τουτο φερονται
μεταθεουσι δε αἱ μεν ἀσαφως αἱ δε πολυ ὑπολαμβανουσαι δοξαζουσαι δε ἑτερως
αἱ δε πεπλασμενως φθονερως δε ἀλλαι ἐκκυνουσι παρα το ἰχνος δια τελους συμπεριφερομεναι
τα μεν οὐν πλειστα τουτων φυσει ἐχουσι τα δε ἠγμεναι ἀνεπιστημονως δυσχρηστοι εἰσιν
αἱ τοιαυται μεν οὐν κυνες ἀποτρεψειαν ἀν τους ἐπιθυμουντας κυνηγεσιων
οἱας δε δει εἰναι του αὐτου γενους τα τε εἰδη και τα ἀλλα φρασω
πρωτον μεν οὐν χρη εἰναι μεγαλας εἰτα ἐχουσας τας κεφαλας ἐλαφρας σιμας ἀρθρωδεις ἰνωδη τα κατωθεν των μετωπων ὀμματα μετεωρα μελανα λαμπρα μετωπα πλατεα τας διακρισεις βαθειας ὠτα μικρα λεπτα ψιλα ὀπισθεν τραχηλους μακρους ὑγρους περιφερεις στηθη πλατεα μη ἀσαρκα ἀπο των ὠμων τας ὠμοπλατας διεστωσας μικρον σκελη τα προσθια μικρα ὀρθα στρογγυλα στιφρα ὀρθους τους ἀγκωνας πλευρας μη ἐπι γην βαθειας ἀλλʼ εἰς το πλαγιον παρηκουσας ὀσφυς σαρκωδεις τα μεγεθη μεταξυ μακρων και βραχειων μητε ὑγρας λιαν μητε σκληρας λαγονας μεταξυ μεγαλων και μικρων ἰσχια στρογγυλα ὀπισθεν σαρκωδη ἀνωθεν δε μη συνδεδεμενα ἐνδοθεν δε προσεσταλμενα τα κατωθεν των κενεωνων λαγαρα και αὐτους τους κενεωνας οὐρας μακρας ὀρθας λιγυρας μηριαιας μη σκληρας ὑποκωλια μακρα περιφερη εὐπαγη σκελη πολυ μειζω τα ὀπισθεν των ἐμπροσθεν και ἐπιρρικνα ποδας περιφερεις
και ἐαν ὠσι τοιαυται αἱ κυνες ἐσονται ἰσχυραι τα εἰδη ἐλαφραι συμμετροι ποδωκεις και ἀπο των προσωπων φαιδραι και εὐστομοι
ἰχνευετωσαν δε ἐκ των τριμμων ταχυ ἀπαλλαττομεναι τιθεισαι τας κεφαλας ἐπι γην λεχριας ἐμμειδιωσαι μεν προς τα ἰχνη ἐπικαταβαλλουσαι δε τα ὠτα
και τα μεν ὀμματα πυκνα διακινουσαι ταις δε οὐραις διασαινουσαι κυκλους πολλους ποιουμεναι προς τας εὐνας προϊτωσαν ὁμου δια του ἰχνους ἁπασαι
ὁταν δε περι αὐτον ὠσι τον λαγω δηλον ποιειτωσαν τῳ κυνηγετῃ θαττον φοιτωσαι μαλλον γνωριζουσαι ἀπο του θυμου ἀπο της κεφαλης ἀπο των ὀμματων ἀπο της μεταλλαξεως των σχηματων και ἀπο των ἀναβλεμματων και ἐμβλεμματων εἰς την ὑλην και ἀναστρεμματων των ἐπι τας καθεδρας του λαγω και ἀπο των εἰς το προσθεν και ὀπισθεν και εἰς το πλαγιον διαρριμματων και ἀπο του ἀληθως ἠδη αἰωρεισθαι την ψυχην και ὑπερχαιρειν ὁτι του λαγω ἐγγυς εἰσι
διωκετωσαν δε ἐρρωμενως και μη ἐπανιεισαι συν πολλῃ κλαγγῃ και ὑλαγμῳ συνεκπερωσαι μετα του λαγω παντῃ
μεταθειτωσαν δε ταχυ και λαμπρως πυκνα μεταφερομεναι και ἐπανακλαγγανουσαι δικαιως
προς δε τον κυνηγετην μη ἐπανιτωσαν λιπουσαι τα ἰχνη
μετα δε του εἰδους και του ἐργου τουτου εὐψυχοι ἐστωσαν και εὐρινες και εὐποδες και εὐτριχες
εὐψυχοι μεν οὐν ἐσονται ἐαν μη λειπωσι τα κυνηγεσια ὁταν ᾐ πνιγη
εὐρινες δε ἐαν του λαγω ὀσφραινωνται ἐν τοποις ψιλοις ξηροις προσηλιοις του ἀστρου ἐπιοντος
εὐποδες δε ἐαν τῃ αὐτῃ ὡρᾳ μη καταρρηγνυωνται αὐτων οἱ ποδες τα ὀρη θεουσων
εὐτριχες δε ἐαν ἐχωσι λεπτην και πυκνην και μαλακην την τριχα
τα δε χρωματα οὐ χρη εἰναι των κυνων οὐτε πυρρα οὐτε μελανα οὐτε λευκα παντελως
ἐστι γαρ οὐ γενναιον τουτο ἀλλ α το ἁπλουν και θηριωδες
αἱ μεν οὐν πυρραι ἐχουσαι ἐστωσαν λευκην τριχα ἐπανθουσαν περι τα μετωπα και αἱ μελαιναι αἱ δε λευκαι πυρραν
ἐπι δε ταις μηριαιαις ἀκραις τριχας ὀρθας βαθειας και ἐπι ταις ὀσφυσι και ταις οὐραις κατω ἀνωθεν δε μετριας
ἀγειν δε ἀμεινον τας κυνας εἰς τα ὀρη πολλακις τα δε ἐργα ἡττον
τα μεν γαρ ὀρη οἱον τʼ ἐστι και ἰχνευειν και μεταθειν καθαρως τα δε ἐργα οὐδετερα δια τους τριμμους
ἐστι δε και ἀνευ του εὑρισκειν τον λαγω ἀγαθον ἀγειν τας κυνας εἰς τα τραχεα
και γαρ εὐποδες γιγνονται και τα σωματα διαπονουσαι ἐν τοποις τοιουτοις ὠφελουνται
ἀγεσθωσαν δε θερους μεν μεχρι μεσημβριας χειμωνος δε διʼ ἡμερας μετοπωρου δʼ ἐξω μεσημβριας ἐντος δε ἑσπερας το ἐαρ
τα δε ἰχνη του λαγω του μεν χειμωνος μακρα ἐστι δια το μηκος των νυκτων
του δε θερους βραχεα δια το ἐναντιον
χειμωνος μεν οὐν πρῳ οὐκ ὀζει αὐτων ὁταν παχνη ᾐ ἠ παγετος
ἡ μεν γαρ παχνη τῃ αὑτης ἰσχυι ἀντισπασασα το θερμον ἐχει ἐν ἑαυτῃ ὁ δε παγετος ἐπιπηξας
και αἱ κυνες μαλκιουσαι τας ῥινας οὐ δυνανται αἰσθανεσθαι ὁταν ᾐ τοιαυτα πριν ἀν ὁ ἡλιος διαλυσῃ αὐτα ἠ προϊουσα ἡ ἡμερα
τοτε δε και αἱ κυνες ὀσφραινονται και αὐτα ἐπαναφερομενα ὀζει
ἀφανιζει δε και ἡ πολλη δροσος καταφερουσα αὐτα και οἱ ὀμβροι οἱ γιγνομενοι δια χρονου ὀσμας ἀγοντες την γην ποιουσι δυσοσμον ἑως ἀν ψυχθῃ
χειρω δε και τα νοτια ποιει
τα δε βορεια ἐαν ᾐ ἀλυτα συνιστησι και σῳζει
οἱ δε ὑετοι κατακλυζουσι και αἱ ψακαδες και ἡ σεληνη ἀμαυροι τῳ θερμῳ μαλιστα δε ὁταν ᾐ πανσεληνος
χαιροντες γαρ τῳ φεγγει ἐπαναρριπτουντες μακραν διαιρουσιν ἀντιπαιζοντες
ταραχωδη δε ὁταν ἀλωπεκες προδιεξελθωσι γιγνεται
το δε ἐαρ κεκραμενον τῃ ὡρᾳ καλως παρεχει τα ἰχνη λαμπρα πλην εἰ τι ἡ γη ἐξανθουσα βλαπτει τας κυνας εἰς το αὐτο συμμιγνυουσα των ἀνθων τας ὀσμας
λεπτα δε και ἀσαφη του θερους
διαπυρος γαρ οὐσα ἡ γη ἀφανιζει το θερμον ὁ ἐχουσιν
και αἱ κυνες ἡττον ὀσφραινονται τοτε δια το ἐκλελυσθαι τα σωματα
ὁσα γαρ ἡ γη φερει τα μεν ἡμερα συγκεκομισται τα δε ἀγρια γηρᾳ διαλελυται
ὡστε οὐ παραλυπουσι των καρπων αἱ ὀσμαι εἰς ταὐτα φερομεναι
ἐστι δε του χειμωνος και του θερους και του μετοπωρου τα ἰχνη ὀρθα ἐπι πολυ του δʼ ἠρος συμπεπλεγμενα
το γαρ θηριον συνδυαζεται μεν ἀει μαλιστα δε ταυτην την ὡραν
ὡστε δια τουτο ἐξ ἀναγκης μετʼ ἀλληλων πλανωμενοι τοιαυτα ποιουσιν
ὀζει δε των ἰχνων ἐπι πλειω χρονον των εὐναιων ἠ των δρομαιων
τα μεν γαρ εὐναια ποιων ὁ λαγως πορευεται ἐφισταμενος τα δε δρομαια ταχυ
ἡ γη οὐν των μεν πυκνουται των δε οὐ πιμπλαται
ἐν δε τοις ὑλωδεσι μαλλον ἠ ἐν τοις ψιλοις ὀζει
διατρεχων γαρ και ἀνακαθιζων ἁπτεται πολλων
κατακλινονται δʼ εἰς ἁ ἡ γη φυει ἠ ἐχει ἐφʼ ἑαυτης ὑπο παντι ἐπʼ αὐτων ἐν αὐτοις παρʼ αὐτα ἀπωθεν πολυ μικρον μεταξυ τουτων
ὁτε δε και ἐν τῃ θαλαττῃ διαρριπτων ἐπι το δυνατον και ἐν ὑδατι ἐαν τι ᾐ ὑπερεχον ἠ ἐμπεφυκος ἐν τουτῳ
ὁ μεν οὐν εὐναιος ποιουμενος εὐνην ἐπι πολυ ὁταν μεν ᾐ ψυχη ἐν εὐδιεινοις ὁταν δε καυματα ἐν παλισκιοις το δε ἐαρ και το μετοπωρον ἐν προσηλιοις
οἱ δε δρομαιοι οὐχ οὑτως δια το ὑπο των κυνων ἐκπληκτοι γιγνεσθαι
κατακλινεται δε ὑποθεις τα ὑποκωλια ὑπο τας λαγονας τα δε προσθεν σκελη τα πλειστα συνθεις και ἐκτεινας ἐπʼ ἀκρους δε τους ποδας την γενυν καταθεις τα δε ὠτα ἐπιπετασας ἐπι τας ὠμοπλατας
ἐχει δε και την τριχα στεγανην
και ὁταν μεν ἐγρηγορῃ καταμυει τα βλεφαρα ὁταν δε καθευδῃ τα μεν βλεφαρα ἀναπεπταται ἀκινητα οἱ δε ὀφθαλμοι ἀτρεμας ἐχουσι
τους δε μυκτηρας ὁταν μεν εὑδῃ κινει πυκνα ὁταν δε μη ἡττον
ὁταν δε ἡ γη βρυῃ μαλλον τα ἐργα ἠ τα ὀρη ἐχουσιν
ὑπομενει δε πανταχου ἰχνευομενος ἐαν μητι περιφοβος της νυκτος γενηται
πολυγονον δʼ ἐστιν οὑτως ὡστε τα μεν τετοκε τα δε τικτει τα δε κυει
των δε μικρων λαγιων ὀζει μαλλον ἠ των μεγαλων
ἐτι γαρ ὑγρομελη ὀντα ἐπισυρεται ὁλα ἐπι της γης
τα μεν οὐν λιαν νεογνα οἱ φιλοκυνηγεται ἀφιασι τῃ θεῳ
οἱ δε ἠδη ἐτειοι ταχιστα θεουσι τον πρωτον δρομον τους δʼ ἀλλους οὐκετι
λαμβανειν δε του λαγω τα ἰχνη ὑπαγοντα τας κυνας ἐκ των ἐργων ἀνωθεν
ὁσοι δε μη ἐρχονται αὐτων εἰς τα ἐργασιμα τους λειμωνας τας ναπας τα ῥειθρα τους λιθους τα ὑλωδη
και ἐαν ὑποκινῃ μη ἀναβοαν ἱνα μη αἱ κυνες ἐκφρονες γιγνομεναι χαλεπως τα ἰχνη γνωριζωσιν
εὑρισκομενοι δε ὑπʼ αὐτων και διωκομενοι ἐστιν ὁτε διαβαινουσι τα ῥευματα και ὑποκαμπτουσι και καταδυονται εἰς φαραγγας και εἰς ἰλεους
πεφοβηνται γαρ οὐ μονον τας κυνας ἀλλα και τους ἀετους
ὑπερβαλλοντες γαρ τα σιμα και τα ψιλα ἀναρπαζονται ἑως ἀν ὠσιν ἐτειοι
τους δε μειζους ἐπιτρεχουσαι αἱ κυνες ἀναιρουνται
ποδωκεστατοι μεν οὐν εἰσιν οἱ ὀρειοι οἱ πεδινοι δε ἡττον βραδυτατοι δε οἱ ἑλειοι
οἱ δʼ ἐπι παντας τους τοπους πλανηται χαλεποι προς τους δρομους
θεουσι γαρ μαλιστα μεν τα ἀναντη ἠ τα ὁμαλα
τα δε ἀνωμαλα ἀνομοιως τα δε καταντη ἡκιστα
διωκομενοι δε εἰσι καταδηλοι μαλιστα μεν δια γης κεκινημενης ἐαν ἐχωσιν ἐνιον ἐρυθημα και δια καλαμης δια την ἀνταυγειαν
καταδηλοι δε και ἐν τοις τριμμοις και ἐν ταις ὁδοις ἐαν ὠσιν ἰσοπεδοι
το γαρ φανον το ἐν αὐτοις ἐνον ἀντιλαμπει
ἀδηλοι δε ὁταν κατα τους λιθους τα ὀρη τα φελλια τα δασεα ἀποχωρωσι δια την ὁμοχροιαν
προλαμβανοντες δε τας κυνας ἐφιστανται και ἀνακαθιζοντες ἐπαιρουσιν αὑτους και ἐπακουουσιν εἰ που πλησιον κλαγγη ἠ ψοφος των κυνων
ὁτε δε και οὐκ ἀκουσαντες ἀλλα δοξαντες ἠ πεισθεντες ὑφʼ αὑτων παρα τα αὐτα δια των αὐτων ἐπαλλαττοντες ἁλματα ἐμποιουντες ἰχνεσιν ἰχνη ἀποχωρουσι
και εἰσι μακροδρομωτατοι μεν οἱ ἐκ των ψιλων εὑρισκομενοι δια το καταφανες βραχυδρομωτατοι δε οἱ ἐκ των δασεων
δυο δε τα γενη ἐστιν αὐτων
οἱ μεν γαρ μεγαλοι το χρωμα ἐπιπερκνοι και το λευκον το ἐν τῳ μετωπῳ μεγα ἐχουσιν οἱ δʼ ἐλαττους ἐπιξανθοι μικρον το λευκον ἐχοντες
την δε οὐραν οἱ μεν κυκλῳ περιποικιλον οἱ δε παρασειρον και τα ὀμματα οἱ μεν χαροποι οἱ δʼ ὑπογλαυκοι
και τα μελανα τα περι τα ὠτα ἀκρα οἱ μεν ἐπι πολυ οἱ δʼ ἐπι μικρον
ἐχουσι δε αὐτων αἱ πολλαι των νησων τους ἐλαττους αἱ τʼ ἐρημοι και οἰκουμεναι
το δε πληθος πλειους ἐν αὐταις ἠ ἐν ταις ἠπειροις
οὐ γαρ εἰσιν οὐτʼ ἀλωπεκες ἐν ταις πολλαις αὐτων αἱτινες και αὐτους και τα τεκνα ἐπιουσαι ἀναιρουνται οὐτε ἀετοι
τα μεγαλα γαρ ὀρη ἐχουσι μαλλον ἠ τα μικρα
ἐλαττω δε ἐπι το πολυ τα ἐν ταις νησοις
κυνηγεται δε εἰς μεν τας ἐρημους ὀλιγακις ἀφικνουνται ἐν δε ταις οἰκουμεναις ὀλιγοι γιγνονται και οὐ φιλοθηροι οἱ πολλοι
εἰς δε τας ἱερας των νησων οὐδε διαβιβαζειν οἱον τε κυνας
ὁταν οὐν των τε ὑπαρχοντων ὀλιγους ἐκθηρωνται και των ἐπιγιγνομενων ἀναγκη ἀφθονους εἰναι
βλεπει δε οὐκ ὀξυ δια πολλα
τα τε γαρ ὀμματα ἐχει ἐξω και τα βλεφαρα ἐλλειποντα και οὐκ ἐχοντα προβολην ταις αὐγαις
ἡ ὀψις οὐν δια ταυτα ἀμαυρα ἐσκεδασμενη
ἁμα δε τουτοις και ἐν ὑπνῳ ὀν τα πολλα το θηριον οὐκ ὠφελειται προς το ὁραν
και ἡ ποδωκεια προς το ἀμβλυωττειν αὐτῳ πολυ συμβαλλεται
ταχυ γαρ ἑκαστου παραφερει την ὀψιν πριν νοησαι ὁ τι ἐστι
και οἱ φοβοι των κυνων ὁταν διωκωνται ἑπομενοι μετα τουτων συνεξαιρουνται το προνοεισθαι
ὡστε δια ταυτα προσπιπτων λανθανει προς πολλα και εἰς τας ἀρκυς ἐμπιπτων
εἰ δʼ ἐφευγεν ὀρθον ὀλιγακις ἀν ἐπασχε το τοιουτον
νυν δε περιβαλλων και ἀγαπων τους τοπους ἐν οἱς ἐγενετο και ἐτραφη ἁλισκεται
κατα ποδας δε οὐ πολλακις ὑπο των κυνων δια το ταχος κρατειται
ὁσοι δε ἁλισκονται παρα φυσιν του σωματος τυχῃ δε χρωμενοι
οὐδεν γαρ των ὀντων ἰσομεγεθες τουτῳ ὁμοιον ἐστι προς ἁρμον
συγκειται γαρ ἐκ τοιουτων το σωμα
ἐχει γαρ κεφαλην κουφην μικραν κατωφερη στενην ἐκ του προσθεν ὠτα ὑψηλα τραχηλον λεπτον περιφερη οὐ σκληρον μηκος ἱκανον ὠμοπλατας ὀρθας ἀσυνδετους ἀνωθεν σκελη τα ἐπʼ αὐτων ἐλαφρα συγκωλα στηθος οὐ βαρυτονον πλευρας ἐλαφρας συμμετρους ὀσφυν περιφερη κωλην σαρκωδη λαγονας ὑγρας λαπαρας ἱκανως ἰσχια στρογγυλα πληρη κυκλῳ ἀνωθεν δε ὡς χρη διεστωτα μηρους μικρους εὐπαγεις ἐξωθεν μυς ἐπιτεταμενους ἐνδοθεν δε οὐκ ὀγκωδεις ὑποκωλια μακρα στιφρα ποδας τους προσθεν ἀκρως ὑγρους στενους ὀρθους τους δε ὀπισθεν στερεους πλατεις παντας δε οὐδενος τραχεος φροντιζοντας σκελη τα ὀπισθεν μειζω πολυ των ἐμπροσθεν και ἐγκεκλιμενα μικρον ἐξω τριχωμα βραχυ κουφον
ἐστιν οὐν ἀδυνατον μη οὐκ εἰναι ἐκ τοιουτων συνηρμοσμενον ἰσχυρον ὑγρον ὑπερελαφρον
ὁταν ἀτρεμα διαπορευηται πηδᾳβαδιζοντα δε οὐδεις ἑωρακεν οὐδʼ ὀψεταιτιθεις εἰς το ἐπεκεινα των ἐμπροσθεν ποδων τους ὀπισθεν και ἐξω
οὐραν δε οὐκ ἐπιτηδειαν ἐχει προς δρομον
ἐπευθυνειν γαρ οὐχ ἱκανη το σωμα δια την βραχυτητα
ἀλλα τῳ ὠτι ἑκατερῳ τουτο ποιει
και ὁταν ἀνιστηται ὑπο των κυνων καταβαλλων γαρ και παραβαλλων το ἑτερον οὐς πλαγιον ὁποτερᾳ ἀν λυπηται ἀπερειδομενος διο δη εἰς τουτο ὑποστρεφεται ταχυ ἐν μικρῳ πολυ καταλιπων το ἐπιφερομενον
οὑτω δε ἐπιχαρι ἐστι το θεαμα ὡστε οὐδεις ὁστις οὐκ ἀν ἰδων ἰχνευομενον εὑρισκομενον μεταθεομενον ἁλισκομενον ἐπιλαθοιτʼ ἀν εἰ του ἐρῳη
ἐν δε τοις ἐργοις κυνηγετουντα ἀπεχεσθαι ὡν ὡραι φερουσι και τα ναματα και τα ῥειθρα ἐαν
το γαρ ἁπτεσθαι τουτων αἰσχρον και κακον και ἱνα μη τῳ νομῳ ἐναντιοι ὠσιν οἱ ἰδοντες
και ὁταν ἀναγρια ἐμπιπτῃ ἀναλυειν χρη τα περι το κυνηγεσιον παντα
κυνων δε κοσμος δεραια ἱμαντες στελμονιαι
ἐστω δε τα μεν δεραια μαλακα πλατεα ἱνα μη θραυῃ τας τριχας των κυνων οἱ δε ἱμαντες ἐχοντες ἀγκυλας τῃ χειρι ἀλλο δε μηδεν
οὐ γαρ καλως τηρουσι τας κυνας οἱ ἐξ αὐτων εἰργασμενοι τα δεραια
αἱ δε στελμονιαι πλατεις τους ἱμαντας ἱνα μη τριβωσι τας λαγονας αὐτων
ἐγκατερραμμεναι δε ἐγκεντριδες ἱνα τα γενη φυλαττωσιν
ἐξαγειν δʼ αὐτας οὐ χρη ἐπι τα κυνηγεσια ὁταν μη τα προσφερομενα δεχωνται ἡδεως τεκμηριον δε τουτο ὁτι οὐκ ἐρρωνται μηδε ὁταν ἀνεμος πνεῃ μεγας
διαρπαζει γαρ τα ἰχνη και οὐ δυνανται ὀσφραινεσθαι οὐδε αἱ ἀρκυς ἑσταναι οὐδε τα δικτυα
ὁταν δε τουτων μηδετερον κωλυῃ ἀγειν δια τριτης ἡμερας
τας δε ἀλωπεκας μη ἐθιζειν τας κυνας διωκειν
διαφθορα γαρ μεγιστη και ἐν τῳ δεοντι οὐποτε παρεισιν
εἰς δε τα κυνηγεσια μεταβαλλοντα ἀγειν ἱνα ὠσιν ἐμπειροι των κυνηγεσιων αὐτος δε της χωρας
ἐξιεναι δε πρῳ ἱνα της ἰχνευσεως μη ἀποστερωνται ὡς οἱ ὀψιζομενοι ἀφαιρουνται τας μεν κυνας του εὑρειν τον λαγω αὑτους δε της ὠφελειας
οὐ γαρ ἐπιμενει του ἰχνους ἡ φυσις λεπτη οὐσα πασαν ὡραν
την δε στολην ὁ ἀρκυωρος ἐξιτω ἐχων ἐπι θηραν μη ἐχουσαν βαρος
τας δε ἀρκυς ἱστατω εἰς ἀγκη δρυμωνας τραχειας σιμας λαγαρας σκοτεινας ῥους χαραδρας χειμαρρους ἀεναους
εἰς ὁσα δε ἀλλα εἰς ἀπειρον εἰπειν
τουτων δε παροδους διοδους καταφανεις λεπτας καταλιπων εἰς ὀρθρον και μη πρῳ ἱνα ἐαν ᾐ πλησιον το ἀρκυστασιον των ζητησιμων μη φοβηται ἀκουων ὁμου τον ψοφον ἐαν δε ᾐ ἀπʼ ἀλληλων πολυ ἡττον κωλυει πρῳ
καθαρας ποιουμενος τας ἀρκυστασιας ἱνα δʼ αὐτων μηδεν ἀντεχεται
πηγνυειν δε τας σχαλιδας ὑπτιας ὁπως ἀν ἐπαγομεναι ἐχωσι το συντονον
ἐπι δε ἀκρας ἰσους τους βροχους ἐπιβαλλετω και ὁμοιως ἀντερειδετω ἐπαιρων εἰς μεσον τον κεκρυφαλον
εἰς δε τον περιδρομον ἐναπτετω λιθον μακρον και μεγαν ἱνα ἡ ἀρκυς ὁταν ἐχῃ τον λαγω μη ἀντιτεινῃ
στοιχιζετω δε μακρα ὑψηλα ὁπως ἀν μη ὑπερπηδᾳ
ἐν δε ταις ἰχνειαις μη ὑπερβαλλεσθαι
ἐστι γαρ θηρατικον μεν οὐ φιλοπονον δε το ἐκ παντος τροπου ἑλειν ταχυ
τα δε δικτυα τεινετω ἐν ἀπεδοις ἐμβαλλετω δε τα ἐνοδια εἰς τας ὁδους και ἐκ των τριμμων εἰς τα συμφεροντα καθαπτων τους περιδρομους ἐπι την γην τα ἀκρωλενια συναγων πηγνυων τας σχαλιδας μεταξυ των σαρδονων ἐπι ἀκρας ἐπιβαλλων τους ἐπιδρομους και τα παραδρομα συμφραττων
ἐαν δε ἐκκλινῃ τον στοιχον ἡ ἀρκυς ἀνιστατω
διωκομενου δε του λαγω εἰς τας ἀρκυς εἰς το προσθεν προθειτω και ἐπιθεων μεν ἐμβοατω
ἐμπεπτωκοτος δε την ὀργην των κυνων παυετω μη ἁπτομενος ἀλλα παραμυθουμενος
και δηλουτω τῳ κυνηγετῃ ὁτι ἑαλωκεν ἀναβοησας ἠ ὁτι παραδεδραμηκε παρα ταδε ἠ ταδε ἠ ὁτι οὐχ ἑωρακε
τον δε κυνηγετην ἐξιεναι ἐχοντα ἠμελημενην ἐλαφραν ἐσθητα ἐπι το κυνηγεσιον και ὑποδεσιν ἐν δε τῃ χειρι ῥοπαλον τον δε ἀρκυωρον ἑπεσθαι
προς δε το κυνηγεσιον σιγῃ προσιεναι ἱνα μη ὁ λαγως ἐαν που ᾐ πλησιον ὑποκινῃ ἀκουων της φωνης
δησαντα δʼ ἐκ της ὑλης τας κυνας ἑκαστην χωρις ὁπως ἀν εὐλυτοι ὠσιν ἱσταναι τας ἀρκυς και τα δικτυα ὡς εἰρηται
μετα δε τουτο τον μεν ἀρκυωρον εἰναι ἐν φυλακῃ
αὐτον δε τας κυνας λαβοντα ἰεναι προς την ὑπαγωγην του κυνηγεσιου
και εὐξαμενον τῳ Ἀπολλωνι και τῃ Ἀρτεμιδι τῃ Ἀγροτερᾳ μεταδουναι της θηρας λυσαι μιαν κυνα ἡτις ἀν ᾐ σοφωτατη ἰχνευειν ἐαν μεν ᾐ χειμων ἁμʼ ἡλιῳ ἀνισχοντι ἐαν δε θερος προ ἡμερας τας δε ἀλλας ὡρας μεταξυ τουτου
ἐπειδαν δε ἡ κυων λαβῃ το ἰχνος ὀρθον ἐκ των ἐπηλλαγμενων παραλυσαι και ἑτεραν
περαινομενου δε του ἰχνους διαλιποντα μη πολυ και τας ἀλλας ἀφιεναι κατα μιαν και ἑπεσθαι μη ἐγκειμενον ὀνομαστι ἑκαστην προσαγορευοντα μη πολλα ἱνα μη παροξυνωνται προ του καιρου
αἱ δʼ ὑπο χαρας και μενους προϊασιν ἐξιλλουσαι τα ἰχνη ὡς πεφυκε διπλα τριπλα προφορουμεναι παρα τα αὐτα δια των αὐτων ἐπηλλαγμενα περιφερη ὀρθα καμπυλα πυκνα μανα γνωριμα ἀγνωστα ἑαυτας παραθεουσαι ταχυ τας οὐρας διασειουσαι και ἐπικλινουσαι τα ὠτα και ἀστραπτουσαι τοις ὀμμασιν
ἐπειδαν δε περι τον λαγω ὠσι δηλον ποιησουσι τῳ κυνηγετῃ συν ταις οὐραις τα σωματα ὁλα συνεπικραδαινουσαι πολεμικως ἐπιφερομεναι φιλονικως παραθεουσαι συντρεχουσαι φιλοπονως συνισταμεναι ταχυ διισταμεναι παλιν ἐπιφερομεναι
τελευτωσαι δε ἀφιξονται προς την εὐνην του λαγω και ἐπιδραμουνται ἐπʼ αὐτον
ὁ δʼ ἐξαιφνης ἀνᾳξας ἐφʼ αὑτον ὑλαγμον ποιησει των κυνων και κλαγγην φευγων
ἐμβοατω δε αὐτῳ διωκομενῳ Ἰω κυνες ἰω καλως σοφως γε ὠ κυνες
και κυνοδρομειν περιελιξαντα ὁ ἀμπεχεται περι την χειρα και το ῥοπαλον ἀναλαβοντα κατα τον λαγω και μη ὑπανταν
ὁ δε ὑποχωρων ταχυ ἐκλειπων την ὀψιν παλιν περιβαλλει ὁθεν εὑρισκεται ἐπι το πολυ
ἀναβοαν δʼ ἐκεινον μεν αὐτῳ Παισατω παις
ὁ δε ἐαν τε ἑαλωκως ᾐ ἐαν τε μη δηλουτω
και ἐαν μεν ἑαλωκως ᾐ ἐν τῳ πρωτῳ δρομῳ ἀνακαλεσαμενον τας κυνας ζητειν ἀλλον
ἐαν δε μη κυνοδρομειν ὡς ταχιστα και μη ἀνιεναι ἀλλʼ ἐκπεραν φιλοπονως
και ἐαν παλιν ἀπαντωσι διωκουσαι αὐτον ἀναβοαν Εὐ γε εὐ γε ὠ κυνες ἑπεσθε ὠ κυνες
ἐαν δε πολυ προειληφυιαι ὠσι και μη οἱος τʼ ᾐ κυνοδρομων ἐπιγιγνεσθαι αὐταις ἀλλα διημαρτηκως ᾐ των δρομων ἠ και πλησιον που φοιτωσας ἠ ἐπιστασας ἠ ἐχομενας των ἰχνων μη δυνηται ἰδειν πυνθανεσθαι παραθεοντα ἁμα ὁτῳ ἀν προσπελαζῃ ἀναβοωντα Ἠ κατειδες ὠη τας κυνας
ἐπειδαν δε πυθηται ἠδη ἐαν μεν ἐν τῳ ἰχνει ὠσι προσσταντα ἐγκελευειν τοὐνομα μεταβαλλοντα ἑκαστης της κυνος ὁποσαχῃ οἱον τʼ ἀν ᾐ τους τονους της φωνης ποιουμενον ὀξυ βαρυ μικρον μεγα
προς δε τοις ἀλλοις κελευσμασιν ἐαν ὠσιν ἐν ὀρει αἱ μεταδρομαι ἐπικελευειν τοδε Εὐα κυνες εὐʼ ὠ κυνες
ἐαν δε μη προς αὐτοις ὠσι τοις ἰχνεσιν ἀλλʼ ὑπερβαλλωσι καλειν αὐτας οὐ παλιν οὐ παλιν ὠ κυνες
ἐπειδαν δε προσσχωσι τοις ἰχνεσι περιαγειν αὐτας κυκλους πολλους ποιουμενον
ὁπου δʼ ἀν ᾐ αὐταις ἀμαυρον το ἰχνος σημειον θεσθαι στοιχον ἑαυτῳ και ἀπο τουτου συνειρειν μεχρι ἀν σαφως γνωρισωσιν ἐγκελευοντα και θωπευοντα
αἱ δʼ ἐπειδαν λαμπρα ᾐ τα ἰχνη ἐπιρριπτουσαι παραπηδωσαι κοινωνουσαι ὑπολαμβανουσαι ἐνσημαινομεναι ὁρους τιθεμεναι ἑαυταις γνωριμους ταχυ μεταθευσονται
ὁταν δε οὑτω δια του ἰχνους πυκνως διᾳττωσι μη κατεχοντα κυνοδρομειν ἱνα μη ὑπο φιλοτιμιας ὑπερβαλλωσι τα ἰχνη
ἐπειδαν δε περι τον λαγω ὠσι και τουτο ἐπιδεικνυωνται σαφως τῳ κυνηγετῃ προσεχειν ὁπως ἀν μη ὑποκινῃ εἰς το προσθεν πεφοβημενος τας κυνας
αἱ δε διαρριπτουσαι τας οὐρας και ἑαυταις ἐμπιπτουσαι και πολλα ὑπερπηδωσαι και ἐπανακλαγγανουσαι ἐπαναιρουσαι τας κεφαλας εἰσβλεπουσαι εἰς τον κυνηγετην ἐπιγνωριζουσαι ἀληθη ἠδη εἰναι ταυτα ὑφʼ αὑτων ἀναστησουσι τον λαγω και ἐπιασι κεκλαγγυιαι
ἐαν δε εἰς τας ἀρκυς ἐμπιπτῃ ἠ ἐντος ἠ ἐξω παρενεχθῃ καθʼ ἑν ἑκαστον τουτων ὁ ἀρκυωρος γεγωνειτω
και ἐαν μεν ᾐ ἑαλωκως ἑτερον ἐπιζητειν
ἐαν δε μη μεταθειν χρωμενον τοις αὐτοις ἐγκελευσμασιν
ἐπειδαν δε μεταθεουσαι αἱ κυνες ἠδη ὑποκοποι ὠσι και ᾐ ὀψε ἠδη της ἡμερας τοτε δει τον κυνηγετην τον λαγω ἀπειρηκοτα ζητειν μη παραλειποντα μηδεν ὡν ἡ γη ἀνιησιν ἠ ἐχει ἐφʼ αὑτης τας ἀναστροφας ποιουμενον πυκνας ὁπως ἀν μη παραλειφθῃ κατακλινεται γαρ ἐν μικρῳ το θηριον και οὐκ ἀνισταται ὑπο κοπου και φοβου τας κυνας ἐπαγομενον ἐγκελευοντα παραμυθουμενον την φιλανθρωπον πολλα την αὐθαδη ὀλιγα την μεσην μετρια ἑως ἀν ἠ ἀποκτεινῃ αὐτον κατα ποδας ἠ εἰς τας ἀρκυς ἐμβαλῃ
μετα δε ταυτα ἀνελοντα τας ἀρκυς και τα δικτυα ἀνατριψαντα τας κυνας ἀπιεναι ἐκ του κυνηγεσιου ἐπιμειναντα ἐαν ᾐ θερινη μεσημβρια ὁπως ἀν των κυνων οἱ ποδες μη καιωνται ἐν τῃ πορειᾳ
σκυλακευειν δε αὐτας ἐπανιεντα των πονων του χειμωνος ἱνα ἐχουσαι την ἡσυχιαν προς το ἐαρ ἐπαγωνται την φυσιν γενναιαν
ἡ γαρ ὡρα προς τας αὐξησεις των κυνων κρατιστη αὑτη
εἰσι δε τετταρες και δεκα ἡμεραι ἐν αἱς ἡ ἀναγκη αὑτη ἐχει
ἀγειν δε καταπαυομενας ἱνα θαττον ἐγκυμονες γιγνωνται προς κυνας ἀγαθους
ἐπειδαν δε ὠσιν ἐπιφοροι μη ἐξαγειν ἐπι κυνηγεσιον ἐνδελεχως ἀλλα διαλειπειν ἱνα μη φιλοπονιᾳ διαφθειρωσι
ἐπειδαν δε γενηται τα σκυλακια ὑπο τῃ τεκουσῃ ἐαν και μη ὑποβαλλειν ὑφʼ ἑτεραν κυνα
αἱ γαρ θεραπειαι αἱ ἀλλοτριαι οὐκ εἰσιν αὐξιμοι
το δε των μητερων και το γαλα ἀγαθον και το πνευμα και φιλαι αἱ περιβολαι
ἐπειδαν δε πλαναται τα σκυλακια ἠδη διδοναι γαλα μεχρι ἐνιαυτου και οἱς μελλει τον ἁπαντα χρονον βιωσεσθαι ἀλλο δε μηδεν
αἱ γαρ βαρειαι πλησμοναι των σκυλακιων διαστρεφουσι τα σκελη τοις σωμασι νοσους ἐμποιουσι και τα ἐντος ἀδικα γιγνεται
τα δʼ ὀνοματα αὐταις τιθεσθαι βραχεα ἱνα εὐανακλητα ᾐ
ψυχη Θυμος Πορπαξ Στυραξ Λογχη Λοχος Φρουρα Φυλαξ Ταξις Ξιφων Φοναξ Φλεγων Ἀλκη Τευχων Ὑλευς Μηδας Πορθων Σπερχων Ὀργη Βρεμων Ὑβρις Θαλλων Ῥωμη Ἀνθευς Ἡβα Γηθευς Χαρα Λευσων Αὐγω Πολευς Βια Στιχων Σπουδη Βρυας Οἰνας Στερρος Κραυγη Καινων Τυρβας Σθενων Αἰθηρ Ἀκτις Αἰχμη Νοης Γνωμη Στιβων Ὁρμη
ἀγειν δε τας σκυλακας ἐπι το κυνηγεσιον τας μεν θηλειας ὀκταμηνους τους δε ἀρρενας δεκαμηνους
προς δε τα ἰχνη τα εὐναια μη λυειν ἀλλʼ ἐχοντα ὑφημμενας μακροις ἱμασιν ἀκολουθειν ταις κυσιν ἰχνευουσαις ἐωντα αὐτας διαθειν τα ἰχνη
και ἐπειδαν ὁ λαγως εὑρισκηται ἐαν μεν καλαι ὠσι προς τον δρομον τα εἰδη μη ἀνιεναι εὐθυς
ἐπειδαν δε προλαβῃ ὁ λαγως τῳ δρομῳ ὡστε μη ἐφοραν ἐτι αὐτον τας σκυλακας ἱεναι
ἐαν γαρ ὁμοθεν καλας τα εἰδη οὐσας και εὐψυχους προς τον δρομον ἐπιλυῃ ὁρωσαι τον λαγω ἐντεινομεναι ῥηγνυνται οὐπω ἐχουσαι συνεστωτα τα σωματα
διαφυλαττειν οὐν δει τουτο τον κυνηγετην
ἐαν δε αἰσχιους ὠσι και ἀψυχοι προς τον δρομον οὐδεν κωλυει ἱεναι
εὐθυς γαρ δη ἀνελπιστοι οὐσαι του ἑλειν οὐ πεισονται τουτο
τα δε δρομαια ἑως ἀν ἑλωσι τῳ ἰχνει μεταθειν ἐαν
ἁλισκομενου δε του λαγω διδοναι αὐταις ἀναρρηγνυναι
ἐπειδαν δε μηκετι θελωσι προσμενειν τοις ἰχνεσιν ἀλλʼ ἀποσκεδαννυωνται ἀναλαμβανειν ἑως ἀν ἐθισθωσιν εὑρισκειν προσθεουσαι τον λαγω ἐπει μη ἐν κοσμῳ ἀει τουτον ζητουσαι τελευτωσαι γιγνονται ἐκκυνοι πονηρον μαθημα
προς δε ταις ἀρκυσι διδοναι τα σιτια αὐταις ἑως ἀν νεαι ὠσιν ὁταν ἀναιρωνται ἱνʼ ἐαν πλανηθωσιν ἐν τῳ κυνηγεσιῳ διʼ ἀπειριαν προς τουτο ἐπανιουσαι σῳζωνται
ἀφεθησονται δε τουτου ὁταν ἠδη τῳ θηριῳ ἐχωσι πολεμιως ἐπιμελειαν δε ποιησονται τουτου μαλλον ἠ ἐκεινου φροντιζειν
χρη δε και ὡς τα πολλα δεομεναις διδοναι τα ἐπιτηδεια ταις κυσιν αὐτον
ὁταν μεν γαρ μη ἐνδεεις ὠσι τουτου τον αἰτιον οὐκ ἰσασιν ὁταν δε ἐπιθυμουσαι λαβωσι τον διδοντα στεργουσιν
ἰχνευεσθαι δε τον λαγω ὁταν νιφῃ ὁ θεος ὡστε ἠφανισθαι την γην
εἰ δʼ ἐνεσται μελαγχιμα δυσζητητος ἐσται
ἐστι δε ὁταν μεν ἐπινεφῃ και ᾐ βορειον τα ἰχνη ἐξω πολυν χρονον δηλα
ἐαν δε νοτιον τε ᾐ και ἡλιος ἐπιλαμπῃ ὀλιγον χρονον
ὁταν δʼ ἐπινιφῃ συνεχως οὐδεν δει
κυνας μεν οὐν οὐδεν δει ἐχοντα ἐξιεναι ἐπι την θηραν ταυτην
ἡ γαρ χιων καιει των κυνων τας ῥινας ῥηγνυσι τους ποδας την ὀσμην του λαγω ἀφανιζει δια το ὑπερπαγες
λαβοντα δε τα δικτυα μετʼ ἀλλου ἐλθοντα προς τα ὀρη παριεναι ἀπο των ἐργων και ἐπειδαν λαβῃ τα ἰχνη πορευεσθαι κατα ταυτα
ἐαν δʼ ἐπηλλαγμενα ᾐ ἐκ των αὐτων παλιν εἰς το αὐτο ἡκοντα κυκλους ποιουμενον ἐκπεριιεναι τα τοιαυτα ζητουντα ὁποια ἐξεισι
πολλα δε πλαναται ὁ λαγως ἀπορουμενος ὁπου κατακλινῃ ἁμα δε και εἰθισται τεχναζειν τῃ βαδισει δια το διωκεσθαι ἀει ἀπο των τοιουτων
ἐπειδαν δε φανῃ το ἰχνος προϊεναι εἰς το προσθεν
ἀξει δε ἠ προς συσκιον τοπον ἠ προς ἀποκρημνον
τα γαρ πνευματα ὑπερφορει την χιονα ὑπερ των τοιουτων
ἐπειδαν δε τα ἰχνη προς τοιαυτα φερῃ μη προσιεναι ἐγγυς ἱνα μη ὑποκινῃ ἀλλα κυκλῳ ἐκπεριιεναι
τα γαρ ἰχνη ἀπο των τοιουτων οὐδαμου περασει
ἐπειδαν δε ᾐ σαφες ὁτι αὐτου ἐστιν ἐαν
ἑτερον δε ζητειν πριν τα ἰχνη ἀδηλα γενεσθαι της ὡρας ἐνθυμουμενον ὁπως ἀν και ἑτερους εὑρισκῃ ἐσται ἡ λειπομενη ἱκανη περιστησασθαι
ἡκοντος δε τουτου περιτεινειν αὐτων ἑκαστῳ τα δικτυα τον αὐτον τροπον ὁνπερ ἐν τοις μελαγχιμοις περιλαμβανοντα ἐντος προς ὁτῳ ἀν ᾐ και ἐπειδαν ἑστηκοτα ᾐ προσελθοντα κινειν
ἐαν δε ἐκκυλισθῃ ἐκ των δικτυων μεταθειν κατα τα ἰχνη
ὁ δε ἀφιξεται προς ἑτερα τοιαυτα χωρια ἐαν μη ἀρα ἐν αὐτῃ τῃ χιονι πιεσῃ ἑαυτον
σκεψαμενον οὐν δει ὁπου ἀν ᾐ περιιστασθαι
ἁλωσεται γαρ και ἀνευ των δικτυων
ταχυ γαρ ἀπαγορευει δια το βαθος της χιονος και δια το κατωθεν των ποδων λασιων ὀντων προσεχεσθαι αὐτῳ ὀγκον πολυν
ἐπι δε τους νεβρους και τας ἐλαφους κυνας εἰναι Ἰνδικας
εἰσι γαρ ἰσχυραι μεγαλαι ποδωκεις οὐκ ἀψυχοι
ἐχουσαι δε ταυτα ἱκαναι γιγνονται πονειν
τους μεν οὐν νεογνους των νεβρων του ἠρος θηραν
κατασκεψασθαι δε προελθοντα εἰς τας ὀργαδας οὑ εἰσιν ἐλαφοι πλεισται
ὁπου δʼ ἀν ὠσιν ἐχοντα τον κυναγωγον τας κυνας και ἀκοντια προ ἡμερας ἐλθοντα εἰς τον τοπον τουτον τας μεν κυνας δησαι ἀπωθεν ἐκ της ὑλης ὁπως μη ἀν ἰδωσι τας ἐλαφους ὑλακτωσιν αὐτον δε σκοπιωρεισθαι
ἁμα δε τῃ ἡμερᾳ ὀψεται ἀγουσας τους νεβρους προς τον τοπον οὑ ἀν μελλῃ ἑκαστη τον ἑαυτης εὐνασειν
κατακλινασαι δε και γαλα δουσαι και διασκεψαμεναι μη ὁρωνται ὑπο τινος φυλαττει τον αὑτης ἑκαστη ἀπελθουσα εἰς το ἀντιπεραν
ἰδοντα δε ταυτα τας μεν κυνας λυσαι τον δε λαβοντα τα ἀκοντια προσιεναι ἐπι τον νεβρον τον πρωτον ὁπου εἰδεν εὐνασθεντα των τοπων ἐνθυμουμενον ὁπως μη διαμαρτησεται
πολυ γαρ ἀλλοιουνται τῃ ὀψει ἐγγυς προσιοντι ἠ οἱ πορρωθεν ἐδοξαν εἰναι
ἐπειδαν δε ἰδῃ αὐτον προσιεναι ἐγγυς
ὁ δʼ ἑξει ἀτρεμα πιεσας ἑαυτον ἐπι γην και ἐασει ἀνελεσθαι ἐαν μη ἐφυσμενος ᾐ βοων μεγα
ταχυ γαρ το ὑγρον ὁ ἐχει ἐν ἑαυτῳ ὑπο του ψυχρου συνισταμενον ποιει ἀποχωρειν αὐτον
ἁλωσεται δε ὑπο των κυνων συν πονῳ διωκομενος
ἡ δʼ ἐλαφος τα μεν ἰδουσα τα δʼ ἀκουσασα ἐπιδραμειται τῳ ἐχοντι αὐτον ζητουσα ἀφελεσθαι
ἐν δε τουτῳ τῳ καιρῳ ἐγκελευειν ταις κυσι και χρησθαι τοις ἀκοντιοις
κρατησαντα δε τουτου πορευεσθαι και ἐπι τους ἀλλους και τῳ αὐτῳ εἰδει προς αὐτους χρησθαι της θηρας
και οἱ μεν νεοι των νεβρων οὑτως ἁλισκονται
νεμονται γαρ μετα των μητερων και ἑτερων ἐλαφων
και ἀποχωρουσιν ὁταν διωκωνται ἐν μεσαις ὁτε δε προσθεν ἐν δε τῳ ὀπισθεν ὀλιγακις
αἱ δʼ ἐλαφοι τας κυνας ὑπερ αὐτων ἀμυνομεναι καταπατουσιν ὡστʼ οὐκ εὐαλωτοι εἰσιν ἐαν μη προσμειξας τις εὐθυς διασκεδασῃ αὐτας ἀπʼ ἀλληλων ὡστε μονωθηναι τινα αὐτων
βιασθεισαι δε τουτο τον μεν πρωτον δρομον αἱ κυνες ἀπολειπονται
ἡ τε γαρ ἀπουσια των ἐλαφων ποιει αὐτον περιφοβον το τε ταχος οὐδενι ἐοικος ἐστι των τηλικουτων νεβρων
δευτερῳ δε και τριτῳ δρομῳ ταχυ ἁλισκονται
τα γαρ σωματα αὐτων δια το ἐτι νεαρα εἰναι τῳ πονῳ οὐ δυναται ἀντεχειν
ἱστανται δε και ποδοστραβαι ταις ἐλαφοις ἐν τοις ὀρεσι περι τους λειμωνας και τα ῥειθρα και τας ναπας ἐν ταις διοδοις και τοις ἐργοις προς ὁ τι ἀν προσιῃ
χρη δε εἰναι τας ποδοστραβας σμιλακος πεπλεγμενας μη περιφλοιους ἱνα μη σηπωνται τας δε στεφανας εὐκυκλους ἐχουσας και τους ἡλους ἐναλλαξ σιδηρους τε και ξυλινους ἐγκαταπεπλεγμενους ἐν τῳ πλοκανῳ
μειζους δε τους σιδηρους ὁπως ἀν οἱ μεν ξυλινοι ὑπεικωσι τῳ ποδι οἱ δε πιεζωσι
τον δε βροχον της σειριδος τον ἐπι την στεφανην ἐπιτεθησομενον πεπλεγμενον σπαρτου και αὐτην την σειριδα
ὁ δε βροχος αὐτος ἐστω στιφρος και ἡ σειρις
το δε ξυλον το ἐξαπτομενον ἐστω μεν δρυος ἠ πρινου μεγεθος τρισπιθαμον περιφλοιον παχος παλαιστης
ἱσταναι δε τας ποδοστραβας διελοντα της γης βαθος πεντεπαλαστον περιφερες δε τουτο και ἀνωθεν ἰσον ταις στεφαναις των ποδοστραβων εἰς δε το κατω ἀμειβομενον στενοτητι
διελειν δε και τῃ σειριδι και τῳ ξυλῳ της γης ὁσον ἱζεσθαι ἀμφοιν
ποιησαντα δε ταυτα ἐπι μεν το βαθος την ποδοστραβην ἐπιθειναι κατωτερω ἰσοπεδον περι δε την στεγην τον βροχον της σειριδος
και αὐτην και το ξυλον καθεντα εἰς την χωραν την ἑκατερου τῃ στεγῃ ἐπιθειναι δοκιδας ἀτρακτυλιδος μη ὑπερτεινουσας εἰς το ἐξω ἐπι δε τουτων πεταλα λεπτα ὡν ἀν ἡ ὡρα ᾐ
μετα δε τουτο της γης ἐπιβαλειν ἐπʼ αὐτα πρωτον μεν την ἐπιπολης ἐξαιρεθεισαν ἐκ των ὀρυγματων ἀνωθεν δε ταυτης γης στερεας της ἀπωθεν ἱνα ᾐ τῃ ἐλαφῳ ὁτι μαλιστα ἀδηλος ἡ στασις
την δε περιουσαν της γης ἀποφερειν πορρω ἀπο της ποδοστραβης
ἐαν γαρ ὀσφραινηται νεωστι κεκινημενης δυσωπειται
ἐπισκοπειν δε ἐχοντα τας κυνας τας μεν ἐν τοις ὀρεσιν ἑστωσας μαλιστα μεν ἑωθεν χρη δε και της ἀλλης ἡμερας ἐν δε τοις ἐργοις πρῳ
ἐν μεν γαρ τοις ὀρεσιν οὐ μονον της νυκτος ἁλισκονται ἀλλα και μεθʼ ἡμεραν δια την ἐρημιαν
ἐν δε τοις ἐργοις της νυκτος δια το μεθʼ ἡμεραν πεφοβησθαι τους ἀνθρωπους
ἐπειδαν δε εὑρῃ ἀνεστραμμενην την ποδοστραβην μεταθειν ἐπιλυσαντα τας κυνας και ἐπικελευσαντα κατα τον ὁλκον του ξυλου σκοπουμενον ὁποι ἀν φερηται
ἐσται δε οὐκ ἀδηλον ἐπι το πολυ
οἱ τε γαρ λιθοι ἐσονται κεκινημενοι τα τʼ ἐπισυρματα του ξυλου καταφανη ἐν τοις ἐργοις
ἐαν δε τραχεις τοπους διαπερᾳ αἱ πετραι ἑξουσι τον φλοιον του ξυλου ἀφηρπασμενον και κατα τουτο ῥᾳους αἱ μεταδρομαι ἐσονται
ἐαν μεν οὐν του προσθιου ποδος ἁλῳ ταχυ ληφθησεται
ἐν γαρ τῳ δρομῳ παν το σωμα τυπτει και το προσωπον
ἐαν δε του ὀπισθεν ἐφελκομενον το ξυλον ἐμποδων ὁλῳ ἐστι τῳ σωματι ἐνιοτε δε και εἰς δικρας της ὑλης ἐμπιπτει φερομενον και ἐαν μη ἀπορρηξῃ την σειριδα καταλαμβανεται αὐτου
χρη δε ἐαν οὑτως ἑλῃ ἠ περιγενομενος πονῳ ἐαν μεν ᾐ ἀρρην μη προσιεναι ἐγγυς
τοις γαρ κερασι παιει ἐαν μεν ᾐ ἀρρην και τοιν ποδοιν
ἁλισκονται δε και ἀνευ ποδοστραβης διωκομεναι ὁταν ᾐ ἡ ὡρα θερινη
ἀπαγορευουσι γαρ σφοδρα ὡστε ἑστωσαι ἀκοντιζονται
ῥιπτουσι δε και εἰς την θαλατταν ἐαν κατεχωνται και εἰς τα ὑδατα ἀπορουμεναι
προς δε τον ὑν τον ἀγριον κεκτησθαι κυνας Ἰνδικας Κρητικας Λοκριδας Λακαινας ἀρκυς ἀκοντια προβολια ποδοστραβας
πρωτον μεν οὐν χρη εἰναι τας κυνας ἑκαστου γενους μη τας ἐπιτυχουσας ἱνα ἑτοιμαι ὠσι πολεμειν τῳ θηριῳ
αἱ δε ἀρκυς λινων μεν των αὐτων ὡνπερ αἱ των λαγων ἐστωσαν δε πεντεκαιτετταρακονταλινοι ἐκ τριων τονων ἑκαστος δε τονος ἐκ πεντεκαιδεκα λινων ἀπο δε του κορυφαιου το μεγεθος δεχαμματοι το δε βαθος των βροχων πυγονος
οἱ δε περιδρομοι ἡμιολιοι του των ἀρκυων παχους
ἐπʼ ἀκροις δε δακτυλιους ἐχετωσαν ὑφεισθωσαν δʼ ὑπο τους βροχους το δε ἀκρον αὐτων ἐκπερατω ἐξω δια των δακτυλιων
τα δʼ ἀκοντια ἐστω παντοδαπα ἐχοντα τας λογχας εὐπλατεις και ξυρηκεις ῥαβδους δε στιφρας
τα δε προβολια πρωτον μεν λογχας ἐχοντα το μεν μεγεθος πεντεπαλαστους κατα δε μεσον τον αὐλον κνωδοντας ἀποκεχαλκευμενους στιφρους και τας ῥαβδους κρανειας δορατοπαχεις
αἱ δε ποδοστραβαι ὁμοιαι ταις των ἐλαφων
το γαρ θηριον μολις και ὑπο πολλων ἁλισκεται
ὁπως δε δει τουτων ἑκαστῳ προς θηραν χρησθαι διδαξω
πρωτον μεν οὐν χρη ἐλθοντας ὁπου ἀν οἰωνται εἰναι ὑπαγειν το κυνηγεσιον λυσαντας μιαν των κυνων των Λακαινων τας δʼ ἀλλας ἐχοντας δεδεμενας συμπεριιεναι τῃ κυνι
ἐπειδαν δε λαβῃ αὐτου τα ἰχνη ἑπεσθαι ἑξης τῃ ἰχνευσει ἡγουμενῃ τους ἀκολουθουντας σαφως
ἐσται δε και τοις κυνηγεταις πολλα δηλα αὐτου ἐν μεν τοις μαλακοις των χωριων τα ἰχνη ἐν δε τοις λασιοις της ὑλης κλασματα
ὁπου δʼ ἀν δενδρα ᾐ πληγαι των ὀδοντων
ἡ δε κυων ἐπι το πολυ ἀφιξεται ἐπι τοπον ὑλωδη ἰχνευουσα
κατακλινεται γαρ το θηριον ὡς ἐπι το πολυ εἰς τοιαυτα
του μεν γαρ χειμωνος ἐστιν ἀλεεινα του δε θερους ψυχεινα
ἐπειδαν δʼ ἀφικηται ἐπι την εὐνην ὑλακτει
ὁ δʼ οὐκ ἀνισταται ὡς τα πολλα
λαβοντα οὐν την κυνα και ταυτην μετα των ἀλλων δησαι ἀπωθεν ἀπο της εὐνης πολυ και εἰς τους ὁρμους ἐμβαλεσθαι τας ἀρκυς ἐπιβαλλοντα τους βροχους ἐπι ἀποσχαλιδωματα της ὑλης δικρα της δε ἀρκυος αὐτης μακρον προηκοντα κολπον ποιειν ἀντηριδας ἐνδοθεν ἑκατερωθεν ὑφισταντα κλωνας ὁπως ἀν εἰς τον κολπον δια των βροχων αἱ αὐγαι του φεγγους ὡς μαλιστα ἐνεχωσιν ἱνα προσθεοντι ὡς φανοτατον ᾐ το ἐσω
και τον περιδρομον ἐξαπτειν ἀπο δενδρου ἰσχυρου και μη ἐκ ῥαχου
οὐκ ἰσχυραι γαρ ἐν τοις ψιλοις αἱ ῥαχοι
ὑπερ δε ἑκαστην ἐμφραττειν τῃ ὑλῃ και τα δυσορμα ἱνα εἰς τας ἀρκυς ποιηται τον δρομον και μη ἐξαλλαττῃ
ἐπειδαν δʼ ἑστωσιν ἐλθοντας προς τας κυνας λυσαι ἁπασας και λαβοντας τα ἀκοντια και τα προβολια προιεναι
ἐγκελευειν δε ταις κυσιν ἑνα τον ἐμπειροτατον τους δʼ ἀλλους ἑπεσθαι κοσμιως ἀπολειποντας ἀπʼ ἀλληλων πολυ ὁπως ἀν ᾐ αὐτῳ ἱκανη διαδρομη
ἐαν γαρ ὑποχωρων ἐμπεσῃ εἰς πυκνους κινδυνος πληγηναι
ᾡ γαρ ἀν προσπεσῃ εἰς τουτον την ὀργην κατεθετο
ἐπειδαν δʼ αἱ κυνες ἐγγυς ὠσι της εὐνης ἐπεισιασι
θορυβουμενος δε ἐξαναστησεται και ἡτις ἀν των κυνων προσφερηται αὐτῳ προς το προσωπον ἀναρριψει
και ἐαν μεν ᾐ το χωριον κατωφερες ἐν ᾡ ἀν ἐχῃ αὐτον ἡ ἀρκυς ταχυ ἐξαναστησεται
ἐαν δε ἀπεδον εὐθυς ἑστηξει περι αὑτον ἐχων
ἐν τουτῳ δε τῳ καιρῳ αἱ μεν κυνες προσκεισονται
αὐτους δε χρη φυλαττομενους αὐτον ἀκοντιζειν και βαλλειν λιθοις περιισταμενους ὀπισθεν και πολυ ἀπωθεν ἑως ἀν κατατεινῃ προωθων αὑτον της ἀρκυος τον περιδρομον
εἰτα ὁστις ἀν ᾐ των παροντων ἐμπειροτατος και ἐγκρατεστατος προσελθοντα ἐκ του προσθεν τῳ προβολιῳ παιειν
ἐαν δε μη βουληται ἀκοντιζομενος και βαλλομενος κατατειναι τον περιδρομον ἀλλʼ ἐπανιεις ἐχῃ προσιοντα περιδρομην ποιουμενος ἀναγκη ὁταν οὑτως ἐχῃ λαβοντα το προβολιον προσιεναι ἐχεσθαι δʼ αὐτου τῃ μεν χειρι τῃ ἀριστερᾳ προσθεν τῃ δʼ ἑτερᾳ ὀπισθεν
κατορθοι γαρ ἡ μεν ἀριστερα αὐτο ἡ δε δεξια ἐπεμβαλλει
ἐμπροσθεν δε ὁ πους ὁ μεν ἀριστερος ἑπεσθω τῃ χειρι τῃ ὁμωνυμῳ ὁ δε δεξιος τῃ ἑτερᾳ
προσιοντα δε προβαλλεσθαι το προβολιον μη πολλῳ μειζω διαβαντα ἠ ἐν παλῃ ἐπιστρεφοντα τας πλευρας τας εὐωνυμους ἐπι την χειρα την εὐωνυμον εἰτα εἰσβλεποντα εἰς το ὀμμα του θηριου ἐνθυμουμενον την κινησιν την ἀπο της κεφαλης της ἐκεινου
προσφερειν δε το προβολιον φυλαττομενον μη ἐκκρουσῃ ἐκ των χειρων τῃ κεφαλῃ ἐκνευσας
τῃ γαρ ῥυμῃ της ἐκκρουσεως ἑπεται
παθοντα δε τουτο πιπτειν δει ἐπι στομα και ἐχεσθαι της ὑλης κατωθεν
το γαρ θηριον ἐαν μεν οὑτως ἐχοντι προσπεσῃ δια την σιμοτητα των ὀδοντων το σωμα οὐ δυναται ὑπολαβειν
ἐαν δε μη δυνηται ἀμφιβας πατει
ἀπαλλαγη δε τουτων μια ἐστι μονη ὁταν ἐν τῃ ἀναγκῃ ταυτῃ ἐχηται προσελθοντα ἐγγυς των συγκυνηγετων ἑνα ἐχοντα προβολιον ἐρεθιζειν ὡς ἀφησοντα
ἀφιεναι δε οὐ χρη μη τυχῃ του πεπτωκοτος
ὁταν δε ἰδῃ τουτο καταλιπων ὁν ἀν ἐχῃ ὑφʼ αὑτῳ ἐπι τον ἐρεθιζοντα ὑπʼ ὀργης και θυμου ἐπιστρεψει
τον δε ταχυ ἀναπηδαν το δε προβολιον μεμνησθαι ἐχοντα ἀνιστασθαι
οὐ γαρ καλη ἡ σωτηρια ἀλλως ἠ κρατησαντι
προσφερειν δε παλιν τον αὐτον τροπον και προτειναι ἐντος της ὠμοπλατης ᾑ ἡ σφαγη και ἀντερεισαντα ἐχειν ἐρρωμενως
ὁ δʼ ὑπο του μενους προσεισι και εἰ μη κωλυοιεν οἱ κνωδοντες της λογχης ἀφικοιτʼ ἀν δια της ῥαβδου προωθων αὑτον προς τον το προβολιον ἐχοντα
οὑτω δε πολλη ἡ δυναμις ἐστιν αὐτου ὡστε και ἁ οὐκ ἀν οἰοιτο τις προσεστιν αὐτῳ
τεθνεωτος γαρ εὐθυς ἐαν τις ἐπι τον ὀδοντα ἐπιθῃ τριχας συντρεχουσιν
οὐ γαρ ἀν των κυνων ἁμαρτανων τῃ πληγῃ του σωματος ἀκρα τα τριχωματα περιεπιμπρη
ὁ μεν οὐν ἀρρην τοσαυτα και ἐτι πλειω πραγματα παρασχων ἁλισκεται
ἐαν δε θηλεια ᾐ ἡ ἐμπεσουσα ἐπιθεοντα παιειν φυλαττομενον μη ὠσθεις πεσῃ
παθοντα δε τουτο πατεισθαι ἀναγκη και δακνεσθαι
ἐαν δʼ ἀκων ἐλθῃ εἰς τουτο διαναστασεις γιγνονται αἱ αὐται ὡσπερ ὑπο του ἀρρενος
ἐξανασταντα δε δει παιειν τῳ προβολιῳ ἑως ἀν ἀποκτεινῃ
ἱστανται μεν αὐτοις αἱ ἀρκυς ἐπι τας διαβασεις των ναπων εἰς τους δρυμους τα ἀγκη τα τραχεα εἰσβολας δε εἰς τας ὀργαδας και τα ἑλη και τα ὑδατα
ὁ δε τεταγμενος ἐχων το προβολιον φυλαττει τας ἀρκυς
οἱ δε τας κυνας ἐπαγουσι τους τοπους ζητουντες τους καλλιστους
ἐαν μεν οὐν εἰς την ἀρκυν ἐμπιπτῃ τον ἀρκυωρον ἀναλαβοντα το προβολιον προσιεναι και χρησθαι ὡς εἰρηκα
ἁλισκεται δε και ὁταν ᾐ πνιγη διωκομενος ὑπο των κυνων
το γαρ θηριον καιπερ ὑπερβαλλον δυναμει ἀπαγορευει ὑπερασθμον γιγνομενον
ἀποθνῃσκουσι δε κυνες πολλαι ἐν τῃ τοιαυτῃ θηρᾳ και αὐτοι οἱ κυνηγεται κινδυνευουσιν ὁταν γε ἐν ταις μεταδρομαις ἀπειρηκοτι ἀναγκαζωνται προσιεναι ἐχοντες τα προβολια ἠ ἐν ὑδατι ὀντι ἠ ἐφεστωτι προς ἀποκρημνῳ ἠ ἐκ δασεος μη θελοντι ἐξιεναι
οὐ γαρ κωλυει αὐτον οὐτε ἀρκυς οὐτε ἀλλο οὐδεν φερεσθαι ὁμοσε τῳ πλησιαζοντι
ὁμως μεντοι προσιτεον ὁταν ἐχῃ οὑτως και ἐπιδεικτεον την εὐψυχιαν διʼ ἡν εἱλοντο ἐκπονειν την ἐπιθυμιαν ταυτην
χρηστεον δε τῳ προβολιῳ και ταις προβολαις του σωματος ὡς εἰρηται
εἰ γαρ τι και πασχοι οὐκ ἀν δια γε το μη ὀρθως ποιειν πασχοι
ἱστανται δε αἱ ποδοστραβαι αὐτοις ὡσπερ ταις ἐλαφοις ἐν τοις αὐτοις τοποις και ἐπισκεψεις αἱ αὐται και μεταδρομαι και αἱ προσοδοι και αἱ χρειαι του προβολιου
τα δε νεογενη αὐτων ὁταν ἁλισκηται χαλεπως τουτο πασχει
οὐτε γαρ μονουται ἑως ἀν μικρα ᾐ ὁταν τε αἱ κυνες εὑρωσιν ἠ προϊδῃ τι ταχυ εἰς την ὑλην ἀφανιζεται ἑπονται τε ἐπι πολυ ἀμφω ὡν ἀν ὠσι χαλεποι ὀντες τοτε και μαλλον μαχομενοι ὑπερ ἐκεινων ἠ ὑπερ αὑτων
λεοντες δε και παρδαλεις λυγκες πανθηρες ἀρκτοι και τἀλλα ὁσα ἐστι τοιαυτα θηρια ἁλισκεται ἐν ξεναις χωραις περι το Παγγαιον ὀρος και τον Κιττον τον ὑπερ της Μακεδονιας τα δʼ ἐν τῳ Ὀλυμπῳ τῳ Μυσιῳ και ἐν Πινδῳ τα δʼ ἐν τῃ Νυσῃ τῃ ὑπερ της Συριας και προς τοις ἀλλοις ὀρεσιν ὁσα οἱα τʼ ἐστι τρεφειν τοιαυτα
ἁλισκεται δε τα μεν ἐν τοις ὀρεσι φαρμακῳ δια δυσχωριαν ἀκονιτικῳ
παραβαλλουσι δε τουτο οἱ θηρωμενοι συμμιγνυντες εἰς το αὐτο ὁτῳ ἀν ἑκαστον χαιρῃ περι τα ὑδατα και προς ὁ τι ἀν ἀλλο προσιῃ
τα δε αὐτων καταβαινοντα εἰς το πεδιον της νυκτος ἀποκλεισθεντα μετα ἱππων και ὁπλων ἁλισκεται εἰς κινδυνον καθισταντα τους αἱρουντας
ἐστι δε οἱς αὐτων και ὀρυγματα ποιουσι περιφερη μεγαλα βαθεα ἐν μεσῳ λειποντες κιονα της γης
ἐπι δε τουτον εἰς νυκτα ἐπεθεσαν δησαντες αἰγα και ἐφραξαν κυκλῳ το ὀρυγμα ὑλῃ ὡστε μη προοραν εἰσοδον οὐ λειποντες
τα δε ἀκουοντα της φωνης ἐν τῃ νυκτι κυκλῳ τον φραγμον περιθεουσι και ἐπειδαν μη εὑρισκῃ διοδον ὑπερπηδᾳ και ἁλισκεται
περι μεν αὐτων των πραξεων των ἐν τοις κυνηγεσιοις εἰρηται
ὠφελησονται δʼ οἱ ἐπιθυμησαντες τουτου του ἐργου πολλα
ὑγιειαν τε γαρ τοις σωμασι παρασκευαζει και ὁραν και ἀκουειν μαλλον γηρασκειν δε ἡττον τα δε προς τον πολεμον μαλιστα παιδευει
πρωτον μεν γαρ τα ὁπλα ὁταν ἐχοντες πορευωνται ὁδους χαλεπας οὐκ ἀπερουσιν
ἀνεξονται γαρ τους πονους δια το εἰθισθαι μετα τουτων αἱρειν τα θηρια
ἐπειτα εὐναζεσθαι τε σκληρως δυνατοι ἐσονται και φυλακες εἰναι ἀγαθοι του ἐπιταττομενου
ἐν δε ταις προσοδοις ταις προς τους πολεμιους ἁμα οἱοι τε ἐσονται ἐπιεναι και τα παραγγελλομενα ποιειν δια το οὑτω και αὐτοι αἱρειν τας ἀγρας
τεταγμενοι δε ἐν τῳ προσθεν οὐ λειψουσι τας ταξεις δια το καρτερειν δυνασθαι
ἐν φυγῃ δε των πολεμιων ὀρθως και ἀσφαλως διωξονται τους ἐναντιους ἐν παντι χωριῳ δια συνηθειαν
δυστυχησαντος δε οἰκειου στρατοπεδου ἐν χωριοις ὑλωδεσι και ἀποκρημνοις ἠ ἀλλως χαλεποις οἱοι τʼ ἐσονται και αὐτοι σῳζεσθαι μη αἰσχρως και ἑτερους σῳζειν
ἡ γαρ συνηθεια του ἐργου παρεξει αὐτοις πλεον τι εἰδεναι
και ἠδη τινες των τοιουτων πολλου ὀχλου συμμαχων τρεφθεντος τῃ αὑτων εὐταξιᾳ και θρασει δια δυσχωριαν ἁμαρτοντας τους πολεμιους νενικηκοτας ἀναμαχομενοι ἐτρεψαντο
ἀει γαρ ἐστι τοις τα σωματα και τας ψυχας εὐ ἐχουσιν ἐγγυς εἰναι του εὐτυχησαι
εἰδοτες δε και οἱ προγονοι ἡμων ὁτι ἐντευθεν ηὐτυχουν προς τους πολεμιους ἐπιμελειαν των νεων ἐποιησαντο
σπανιζοντες γαρ καρπων το ἐξ ἀρχης ἐνομισαν ὁμως τους κυνηγετας μη κωλυειν δια μηδενος των ἐπι τῃ γῃ φυομενων ἀγρευειν
προς δε τουτῳ μη νυκτερευειν ἐντος πολλων σταδιων ἱνα μη ἀφαιροιντο τας θηρας αὐτων οἱ ἐχοντες ταυτην την τεχνην
ἑωρων γαρ ὁτι των νεωτερων ἡ ἡδονη μονη αὑτη πλειστα ἀγαθα παρασκευαζει
σωφρονας τε γαρ ποιει και δικαιους δια το ἐν τῃ ἀληθειᾳ παιδευεσθαι
τα τε ἀλλα γαρ και τα του πολεμου δια τουτων εὐτυχουντες ᾐσθανοντο
και των ἀλλων εἰ τι βουλονται ἐπιτηδευειν καλων οὐδενος ἀποστερει ὡσπερ ἑτεραι κακαι ἡδοναι ἁς οὐ χρη μανθανειν
ἐκ των τοιουτων οὐν στρατιωται τε ἀγαθοι και στρατηγοι γιγνονται
ὡν γαρ οἱ πονοι τα μεν αἰσχρα και ὑβριστικα ἐκ της ψυχης και του σωματος ἀφαιρουνται ἐπιθυμιαν δʼ ἀρετης ἐνηυξησαν οὑτοι ἀριστοι
οὐ γαρ ἀν περιιδοιεν οὐτε την πολιν την ἑαυτων ἀδικουμενην οὐτε την χωραν πασχουσαν κακως
λεγουσι δε τινες ὡς οὐ χρη ἐραν κυνηγεσιων ἱνα μη των οἰκειων ἀμελωσιν οὐκ εἰδοτες ὁτι οἱ τας πολεις και τους φιλους εὐ ποιουντες παντες των οἰκειων ἐπιμελεστεροι εἰσιν
εἰ οὐν οἱ φιλοκυνηγεται παρασκευαζουσιν αὑτους τῃ πατριδι χρησιμους εἰναι εἰς τα μεγιστα οὐδʼ ἀν τα ἰδια ἀργοιτο
συν γαρ τῃ πολει και σῳζεται και ἀπολλυται τα οἰκεια ἑκαστου
ὡστε προς τοις αὑτων και τα των ἀλλων ἰδιωτων οἱ τοιουτοι σῳζουσι
πολλοι δε ὑπο φθονου ἀλογιστοι των ταυτα λεγοντων αἱρουνται δια την αὑτων κακιαν ἀπολεσθαι μαλλον ἠ ἑτερων ἀρετῃ σῳζεσθαι
αἱ γαρ ἡδοναι αἱ πολλαι και κακαι
ὡν ἡττωμενοι ἠ λεγειν ἠ πραττειν ἐπαιρονται τα χειρω
εἰτα ἐκ μεν των ματαιων λογων ἐχθρας ἀναιρουνται ἐκ δε των κακων ἐργων νοσους και ζημιας και θανατους και αὐτων και παιδων και φιλων ἀναισθητως μεν των κακων ἐχοντες των δε ἡδονων πλεον των ἀλλων αἰσθανομενοι οἱς τις ἀν χρησαιτο εἰς πολεως σωτηριαν
τουτων μεντοι των κακων οὐδεις ὁστις οὐκ ἀφεξεται ἐρασθεις ὡν ἐγω παραινω
παιδευσις γαρ καλη διδασκει χρησθαι νομοις και λεγειν περι των δικαιων και ἀκουειν
οἱ μεν οὐν παρασχοντες αὑτους ἐπι το ἀει τι μοχθειν τε και διδασκεσθαι ἑαυτοις μεν μαθησεις και μελετας ἐπιπονους ἐχουσι σωτηριαν δε ταις ἑαυτων πολεσιν
οἱ δε μη θελοντες δια το ἐπιπονον διδασκεσθαι ἀλλα ἐν ἡδοναις ἀκαιροις διαγειν φυσει οὑτοι κακιστοι
οὐτε γαρ νομοις οὐτε λογοις ἀγαθοις πειθονται
οὐ γαρ εὑρισκουσι δια το μη πονειν οἱον χρη τον ἀγαθον εἰναι
ὡστε οὐτε θεοσεβεις δυνανται εἰναι οὐτε σοφοι
τῳ δε ἀπαιδευτῳ χρωμενοι πολλα ἐπιτιμωσι τοις πεπαιδευμενοις
δια μεν οὐν τουτων οὐδεν ἀν καλως ἐχοι
δια δε των πονουντων ἁπασαι αἱ ὠφελειαι τοις ἀνθρωποις ηὑρηνται
των γαρ παλαιοτερων οἱ παρα Χειρωνι ὡν ἐπεμνησθην νεοι ὀντες ἀρξαμενοι ἀπο των κυνηγεσιων πολλα και καλα ἐμαθον
ἐξ ὡν ἐγενετο αὐτοις μεγαλη ἀρετη διʼ ἡν και νυν θαυμαζονται
ἡς ὁτι μεν ἐρωσιν ἁπαντες εὐδηλον ὁτι δε δια πονων ἐστι τυχειν αὐτης οἱ πολλοι ἀφιστανται
το μεν γαρ κατεργασασθαι αὐτην ἀδηλον οἱ δε πονοι οἱ ἐν αὐτῃ ἐνοντες φανεροι
ἰσως μεν οὐν εἰ ἠν το σωμα αὐτης δηλον ἡττον ἀν ἠμελουν οἱ ἀνθρωποι ἀρετης εἰδοτες ὁτι ὡσπερ αὐτοις ἐκεινη ἐμφανης ἐστιν οὑτω και αὐτοι ὑπʼ ἐκεινης ὁρωνται
ὁταν μεν γαρ τις ὁραται ὑπο του ἐρωμενου ἁπας ἑαυτου ἐστι βελτιων και οὐτε λεγει οὐτε ποιει αἰσχρα οὐδε κακα ἱνα μη ὀφθῃ ὑπʼ ἐκεινου
ὑπο δε της ἀρετης οὐκ οἰομενοι ἐπισκοπεισθαι πολλα κακα και αἰσχρα ἐναντιον ποιουσιν ὁτι αὐτοι ἐκεινην οὐχ ὁρωσιν
ἡ δε πανταχου παρεστι δια το εἰναι ἀθανατος και τιμᾳ τους περι αὐτην ἀγαθους τους δε κακους ἀτιμαζει
εἰ οὐν εἰδειεν τουτο ὁτι θεαται αὐτους ἱεντο ἀν ἐπι τους πονους και τας παιδευσεις αἱς ἁλισκεται μολις και κατεργαζοιντο ἀν αὐτην
θαυμαζω δε των σοφιστων καλουμενων ὁτι φασι μεν ἐπʼ ἀρετην ἀγειν οἱ πολλοι τους νεους ἀγουσι δʼ ἐπι τοὐναντιον
οὐτε γαρ ἀν ἀνδρα που ἑωρακαμεν ὁντινʼ οἱ νυν σοφισται ἀγαθον ἐποιησαν οὐτε γραμματα παρεχονται ἐξ ὡν χρη ἀγαθους γιγνεσθαι
ἀλλα περι μεν των ματαιων πολλα αὐτοις γεγραπται ἀφʼ ὡν τοις νεοις αἱ μεν ἡδοναι κεναι ἀρετη δʼ οὐκ ἐνι
διατριβειν δʼ ἀλλως παρεχει τοις ἐλπισασι τι ἐξ αὐτων μαθησεσθαι ματην και ἑτερων κωλυει χρησιμων και διδασκει κακα
μεμφομαι οὐν αὐτοις τα μεν μεγαλα μειζονως
περι δε ὡν γραφουσιν ὁτι τα μεν ῥηματα αὐτοις ἐζητηται γνωμαι δε ὀρθως ἐχουσαι αἱς ἀν παιδευοιντο οἱ νεωτεροι ἐπʼ ἀρετην οὐδαμου
ἐγω δε ἰδιωτης μεν εἰμι οἰδα δε ὁτι κρατιστον μεν ἐστι παρα της αὑτου φυσεως το ἀγαθον διδασκεσθαι δευτερον δε παρα των ἀληθως ἀγαθον τι ἐπισταμενων μαλλον ἠ ὑπο των ἐξαπαταν τεχνην ἐχοντων
ἰσως οὐν τοις μεν ὀνομασιν οὐ σεσοφισμενως λεγω
ὡν δε δεονται εἰς ἀρετην οἱ καλως πεπαιδευμενοι ὀρθως ἐγνωσμενα ζητω λεγειν
ὀνοματα μεν γαρ οὐκ ἀν παιδευσειε γνωμαι δε εἰ καλως ἐχοιεν
ψεγουσι δε και ἀλλοι πολλοι τους νυν σοφιστας και οὐ τους φιλοσοφους ὁτι ἐν τοις ὀνομασι σοφιζονται οὐκ ἐν τοις νοημασιν
οὐ λανθανει δε με ὁτι τα μη καλως και ἑξης γεγραμμενα φησει τις ἰσως των τοιουτων οὐ καλως οὐδʼ ἑξης γεγραφθαι
ῥᾳδιον γαρ ἐσται αὐτοις το ταχυ μη ὀρθως μεμψασθαι
καιτοι γεγραπται γε οὑτως ἱνα ὀρθως ἐχῃ και μη σοφιστικους ποιῃ ἀλλα σοφους και ἀγαθους
οὐ γαρ δοκειν αὐτα βουλομαι μαλλον ἠ εἰναι χρησιμα ἱνα ἀνεξελεγκτα ᾐ εἰς ἀει
οἱ σοφισται δʼ ἐπι τῳ ἐξαπαταν λεγουσι και γραφουσιν ἐπι τῳ ἑαυτων κερδει και οὐδενα οὐδεν ὠφελουσιν
οὐδε γαρ σοφος αὐτων ἐγενετο οὐδεις οὐδʼ ἐστιν ἀλλα και ἀρκει ἑκαστῳ σοφιστην κληθηναι ὁ ἐστιν ὀνειδος παρα γε εὐ φρονουσι
τα μεν οὐν των σοφιστων παραγγελματα παραινω φυλαττεσθαι τα δε των φιλοσοφων ἐνθυμηματα μη ἀτιμαζειν
οἱ μεν γαρ σοφισται πλουσιους και νεους θηρωνται οἱ δε φιλοσοφοι πασι κοινοι και φιλοι
τυχας δε ἀνδρων οὐτε τιμωσιν οὐτε ἀτιμαζουσι
μη ζηλουν δε μηδε τους ἐπι τας πλεονεξιας εἰκῃ ἰοντας μητʼ ἐπι τας ἰδιας μητʼ ἐπι τας δημοσιας ἐνθυμηθεντα ὁτι οἱ μεν ἀριστοι αὐτων γιγνωσκονται μεν ἐπι τα βελτιω ἐπιπονοι δε εἰσιν οἱ δε κακοι πασχουσι τε κακως και γιγνωσκονται ἐπι τα χειρω
τας τε γαρ των ἰδιωτων οὐσιας ἀφαιρουμενοι και τα της πολεως εἰς τας κοινας σωτηριας ἀνωφελεστεροι εἰσι των ἰδιωτων τα τε σωματα προς τον πολεμον κακιστα και αἰσχιστα ἐχουσι πονειν οὐ δυναμενοι
οἱ δε κυνηγεται εἰς το κοινον τοις πολιταις και τα σωματα και τα κτηματα καλως ἐχοντα παρεχουσιν
ἐρχονται δε οἱ μεν ἐπι τα θηρια οἱ δʼ ἐπι τους φιλους
εἰθʼ οἱ μεν ἐπι τους φιλους ἰοντες δυσκλειαν ἐχουσι παρα πασιν οἱ δε κυνηγεται ἐπι τα θηρια ἰοντες εὐκλειαν
ἑλοντες μεν γαρ πολεμια νικωσι μη ἑλοντες δε πρωτον μεν ὁτι πασης της πολεως ἐχθροις ἐπιχειρουσιν ἐπαινον ἐχουσιν ἐπειτα ὁτι οὐτʼ ἐπʼ ἀνδρος βλαβῃ οὐτε φιλοκερδειᾳ ἐρχονται
ἐπειτα ἐξ αὐτου του ἐπιχειρηματος βελτιους γιγνονται προς πολλα και σοφωτεροι διʼ οὑ διδαξομεν
ἐαν γαρ μη πονοις και ἐνθυμημασι και ἐπιμελειαις πολλαις ὑπερβαλλωνται οὐκ ἀν ἑλοιεν ἀγρας
τα γαρ ἀντιπαλα αὐτων ὑπερ της ψυχης ἀγωνιζομενα και ἐν τῃ αὑτων οἰκησει ἐν ἰσχυι πολλῃ ἐστιν
ὡστε τῳ κυνηγετῃ ματην οἱ πονοι γιγνονται ἐαν μη μειζονι φιλοπονιᾳ και πολλῃ συνεσει κρατησῃ αὐτων
οἱ μεν οὐν κατα πολιν βουλομενοι πλεονεκτειν μελετωσι νικαν φιλους οἱ δε κυνηγεται κοινους ἐχθρους
και τους μεν ἡ μελετη αὑτη ποιει προς τους ἀλλους πολεμιους ἀμεινους τους δε πολυ χειρους
και τοις μεν ἡ ἀγρα μετα σωφροσυνης τοις δε μετα αἰσχρου θρασους
κακοηθειας δε και αἰσχροκερδειας οἱ μεν δυνανται καταφρονειν οἱ δʼ οὐ δυνανται
φωνην δε οἱ μεν εὐεπη ἱασιν οἱ δʼ αἰσχραν
προς δε τα θεια τοις μεν οὐδεν ἐμποδων ἀσεβειν οἱ δʼ εὐσεβεστατοι
λογοι γαρ παλαιοι κατεχουσιν ὡς και θεοι τουτῳ τῳ ἐργῳ χαιρουσι και πραττοντες και ὁρωντες
ὡστε ὑπαρχειν ἐνθυμουμενους τουτων θεοφιλεις τʼ εἰναι και εὐσεβεις τους νεους τους ποιουντας ἁ ἐγω παραινω οἰομενους ὑπο θεων του ὁρασθαι ταυτα
οὑτοι δʼ ἀν εἰεν και τοκευσιν ἀγαθοι και πασῃ τῃ ἑαυτων πολει και ἑνι ἑκαστῳ των φιλων και πολιτων
οὐ μονον δε ὁσοι ἀνδρες κυνηγεσιων ἠρασθησαν ἐγενοντο ἀγαθοι ἀλλα και αἱ γυναικες αἱς ἐδωκεν ἡ θεος ταυτα Ἀρτεμις Ἀταλαντη και Προκρις και ἡτις ἀλλη
