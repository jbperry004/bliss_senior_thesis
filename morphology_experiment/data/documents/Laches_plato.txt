τεθεασθε μεν τον ἀνδρα μαχομενον ἐν ὁπλοις ὠ Νικια τε και Λαχης
οὑ δʼ ἑνεκα ὑμας ἐκελευσαμεν συνθεασασθαι ἐγω τε και Μελησιας ὁδε τοτε μεν οὐκ εἰπομεν νυν δʼ ἐρουμεν
ἡγουμεθα γαρ χρηναι προς γε ὑμας παρρησιαζεσθαι
εἰσι γαρ τινες οἱ των τοιουτων καταγελωσι και ἐαν τις αὐτοις συμβουλευσηται οὐκ ἀν εἰποιεν ἁ νοουσιν ἀλλα στοχαζομενοι του συμβουλευομενου ἀλλα λεγουσι παρα την αὑτων δοξαν
ὑμας δε ἡμεις ἡγησαμενοι και ἱκανους γνωναι και γνοντας ἁπλως ἀν εἰπειν ἁ δοκει ὑμιν οὑτω παρελαβομεν ἐπι την συμβουλην περι ὡν μελλομεν ἀνακοινουσθαι
ἐστιν οὐν τουτο περι οὑ παλαι τοσαυτα προοιμιαζομαι τοδε
ἡμιν εἰσιν ὑεις οὑτοιι ὁδε μεν τουδε παππου ἐχων ὀνομα Θουκυδιδης ἐμος δε αὐ ὁδεπαππῳον δε και οὑτος ὀνομʼ ἐχει τοὐμου πατρος
Ἀριστειδην γαρ αὐτον καλουμενἡμιν οὐν τουτων δεδοκται ἐπιμεληθηναι ὡς οἱον τε μαλιστα και μη ποιησαι ὁπερ οἱ πολλοι ἐπειδη μειρακια γεγονεν ἀνειναι αὐτους ὁτι βουλονται ποιειν ἀλλα νυν δη και ἀρχεσθαι αὐτων ἐπιμελεισθαι καθʼ ὁσον οἱοι τʼ ἐσμεν
εἰδοτες οὐν και ὑμιν ὑεις ὀντας ἡγησαμεθα μεμεληκεναι περι αὐτων εἰπερ τισιν ἀλλοις πως ἀν θεραπευθεντες γενοιντο ἀριστοι
εἰ δʼ ἀρα πολλακις μη προσεσχηκατε τον νουν τῳ τοιουτῳ ὑπομνησοντες ὁτι οὐ χρη αὐτου ἀμελειν και παρακαλουντες ὑμας ἐπι το ἐπιμελειαν τινα ποιησασθαι των ὑεων κοινῃ μεθʼ ἡμων
ὁθεν δε ἡμιν ταυτʼ ἐδοξεν ὠ Νικια τε και Λαχης χρη ἀκουσαι κἀν ᾐ ὀλιγῳ μακροτερα
συσσιτουμεν γαρ δη ἐγω τε και Μελησιας ὁδε και ἡμιν τα μειρακια παρασιτει
ὁπερ οὐν και ἀρχομενος εἰπον του λογου παρρησιασομεθα προς ὑμας
ἡμων γαρ ἑκατερος περι του ἑαυτου πατρος πολλα και καλα ἐργα ἐχει λεγειν προς τους νεανισκους και ὁσα ἐν πολεμῳ ἠργασαντο και ὁσα ἐν εἰρηνῃ διοικουντες τα τε των συμμαχων και τα τησδε της πολεως
ἡμετερα δʼ αὐτων ἐργα οὐδετερος ἐχει λεγειν
ταυτα δη ὑπαισχυνομεθα τε τουσδε και αἰτιωμεθα τους πατερας ἡμων ὁτι ἡμας μεν εἰων τρυφαν ἐπειδη μειρακια ἐγενομεθα τα δε των ἀλλων πραγματα ἐπραττον
και τοισδε τοις νεανισκοις αὐτα ταυτα ἐνδεικνυμεθα λεγοντες ὁτι εἰ μεν ἀμελησουσιν ἑαυτων και μη πεισονται ἡμιν ἀκλεεις γενησονται εἰ δʼ ἐπιμελησονται ταχʼ ἀν των ὀνοματων ἀξιοι γενοιντο ἁ ἐχουσιν
ἡμεις δε δη τουτο σκοπουμεν τι ἀν οὑτοι μαθοντες ἠ ἐπιτηδευσαντες ὁτι ἀριστοι γενοιντο
εἰσηγησατο οὐν τις ἡμιν και τουτο το μαθημα ὁτι καλον εἰη τῳ νεῳ μαθειν ἐν ὁπλοις μαχεσθαι
και ἐπῃνει τουτον ὁν νυν ὑμεις ἐθεασασθε ἐπιδεικνυμενον κᾀτʼ ἐκελευε θεασασθαι
ἐδοξε δη χρηναι αὐτους τε ἐλθειν ἐπι θεαν τἀνδρος και ὑμας συμπαραλαβειν ἁμα μεν συνθεατας ἁμα δε συμβουλους τε και κοινωνους ἐαν βουλησθε περι της των ὑεων ἐπιμελειας
ταυτʼ ἐστιν ἁ ἐβουλομεθα ὑμιν ἀνακοινωσασθαι
ἠδη οὐν ὑμετερον μερος συμβουλευειν και περι τουτου του μαθηματος εἰτε δοκει χρηναι μανθανειν εἰτε μη και περι των ἀλλων εἰ τι ἐχετε ἐπαινεσαι μαθημα νεῳ ἀνδρι ἠ ἐπιτηδευμα και περι της κοινωνιας λεγειν ὁποιον τι ποιησετε
ἐγω μεν ὠ Λυσιμαχε και Μελησια ἐπαινω τε ὑμων την διανοιαν και κοινωνειν ἑτοιμος οἰμαι δε και Λαχητα τονδε
ὡς ὁ γε ἐλεγεν ὁ Λυσιμαχος ἀρτι περι του πατρος του αὑτου τε και του Μελησιου πανυ μοι δοκει εὐ εἰρησθαι και εἰς ἐκεινους και εἰς ἡμας και εἰς ἁπαντας ὁσοι τα των πολεων πραττουσιν ὁτι αὐτοις σχεδον τι ταυτα συμβαινει ἁ οὑτος λεγει και περι παιδας και περι τἀλλα τα ἰδια ὀλιγωρεισθαι τε και ἀμελως διατιθεσθαι
ταυτα μεν οὐν καλως λεγεις ὠ Λυσιμαχε
ὁτι δʼ ἡμας μεν συμβουλους παρακαλεις ἐπι την των νεανισκων παιδειαν Σωκρατη δε τονδε οὐ παρακαλεις θαυμαζω πρωτον μεν ὀντα δημοτην ἐπειτα ἐνταυθα ἀει τας διατριβας ποιουμενον ὁπου τι ἐστι των τοιουτων ὡν συ ζητεις περι τους νεους ἠ μαθημα ἠ ἐπιτηδευμα καλον
Σωκρατης γαρ ὁδε τινος των τοιουτων ἐπιμελειαν πεποιηται
τουτο μεν σοι κἀν ἐγω ἐχοιμι εἰπειν οὐ χειρον Λαχητος
και γαρ αὐτῳ μοι ἐναγχος ἀνδρα προυξενησε τῳ ὑει διδασκαλον μουσικης Ἀγαθοκλεους μαθητην Δαμωνα ἀνδρων χαριεστατον οὐ μονον την μουσικην ἀλλα και τἀλλα ὁποσου βουλει ἀξιον συνδιατριβειν τηλικουτοις νεανισκοις
οὐτοι ὠ Σωκρατες τε και Νικια και Λαχης οἱ ἡλικοι ἐγω ἐτι γιγνωσκομεν τους νεωτερους ἁτε κατʼ οἰκιαν τα πολλα διατριβοντες ὑπο της ἡλικιας
ἀλλʼ εἰ τι και συ ὠ παι Σωφρονισκου ἐχεις τῳδε τῳ σαυτου δημοτῃ ἀγαθον συμβουλευσαι χρη συμβουλευειν
και γαρ πατρικος ἡμιν φιλος τυγχανεις ὠν
ἀει γαρ ἐγω και ὁ σος πατηρ ἑταιρω τε και φιλω ἠμεν και προτερον ἐκεινος ἐτελευτησε πριν τι ἐμοι διενεχθηναι
περιφερει δε τις με και μνημη ἀρτι τωνδε λεγοντων
τα γαρ μειρακια ταδε προς ἀλληλους οἰκοι διαλεγομενοι θαμα ἐπιμεμνηνται Σωκρατους και σφοδρα ἐπαινουσιν
οὐ μεντοι πωποτε αὐτους ἀνηρωτησα εἰ τον Σωφρονισκου λεγοιεν
ἀλλʼ ὠ παιδες λεγετε μοι ὁδʼ ἐστι Σωκρατης περι οὑ ἑκαστοτε ἐμεμνησθε
πανυ μεν οὐν ὠ πατερ οὑτος
εὐ γε νη την Ἡραν ὠ Σωκρατες ὁτι ὀρθοις τον πατερα ἀριστον ἀνδρων ὀντα και ἀλλως και δη και ὁτι οἰκεια τα τε σα ἡμιν ὑπαρξει και σοι τα ἡμετερα
και μην ὠ Λυσιμαχε μη ἀφιεσο γε τἀνδρος
ὡς ἐγω και ἀλλοθι γε αὐτον ἐθεασαμην οὐ μονον τον πατερα ἀλλα και την πατριδα ὀρθουντα
ἐν γαρ τῃ ἀπο Δηλιου φυγῃ μετʼ ἐμου συνανεχωρει κἀγω σοι λεγω ὁτι εἰ οἱ ἀλλοι ἠθελον τοιουτοι εἰναι ὀρθη ἀν ἡμων ἡ πολις ἠν και οὐκ ἀν ἐπεσε τοτε τοιουτον πτωμα
ὠ Σωκρατες οὑτος μεντοι ὁ ἐπαινος ἐστιν καλος ὁν συ νυν ἐπαινῃ ὑπʼ ἀνδρων ἀξιων πιστευεσθαι και εἰς ταυτα εἰς ἁ οὑτοι ἐπαινουσιν
εὐ οὐν ἰσθι ὁτι ἐγω ταυτα ἀκουων χαιρω ὁτι εὐδοκιμεις και συ δε ἡγου με ἐν τοις εὐνουστατον σοι εἰναι
χρην μεν οὐν και προτερον γε φοιταν αὐτον παρʼ ἡμας και οἰκειους ἡγεισθαι ὡσπερ το δικαιον
νυν δʼ οὐν ἀπο τησδε της ἡμερας ἐπειδη ἀνεγνωρισαμεν ἀλληλους μη ἀλλως ποιει ἀλλα συνισθι τε και γνωριζε και ἡμας και τουσδε τους νεωτερους ὁπως ἀν διασῳζητε και ὑμεις την ἡμετεραν φιλιαν
ταυτα μεν οὐν και συ ποιησεις και ἡμεις σε και αὐθις ὑπομνησομεν
περι δε ὡν ἠρξαμεθα τι φατε
το μαθημα τοις μειρακιοις ἐπιτηδειον εἰναι ἠ οὐ το μαθειν ἐν ὁπλοις μαχεσθαι
ἀλλα και τουτων περι ὠ Λυσιμαχε ἐγωγε πειρασομαι συμβουλευειν ἀν τι δυνωμαι και αὐ ἁ προκαλῃ παντα ποιειν
δικαιοτατον μεντοι μοι δοκει εἰναι ἐμε νεωτερον ὀντα τωνδε και ἀπειροτερον τουτων ἀκουειν προτερον τι λεγουσιν και μανθανειν παρʼ αὐτων
ἐαν δʼ ἐχω τι ἀλλο παρα τα ὑπο τουτων λεγομενα τοτʼ ἠδη διδασκειν και πειθειν και σε και τουτους
ἀλλʼ ὠ Νικια τι οὐ λεγει ποτερος ὑμων
δοκει γαρ και ἐμοι τουτο το μαθημα τοις νεοις ὠφελιμον εἰναι ἐπιστασθαι πολλαχῃ
και γαρ το μη ἀλλοθι διατριβειν ἐν οἱς δη φιλουσιν οἱ νεοι τας διατριβας ποιεισθαι ὁταν σχολην ἀγωσιν ἀλλʼ ἐν τουτῳ εὐ ἐχει ὁθεν και το σωμα βελτιον ἰσχειν ἀναγκηοὐδενος γαρ των γυμνασιων φαυλοτερον οὐδʼ ἐλαττω πονον ἐχεικαι ἁμα προσηκει μαλιστʼ ἐλευθερῳ τουτο τε το γυμνασιον και ἡ ἱππικη
οὑ γαρ ἀγωνος ἀθληται ἐσμεν και ἐν οἱς ἡμιν ὁ ἀγων προκειται μονοι οὑτοι γυμναζονται οἱ ἐν τουτοις τοις τον περι τον πολεμον ὀργανοις γυμναζομενοι
ἐπειτα ὀνησει μεν τι τουτο το μαθημα και ἐν τῃ μαχῃ αὐτῃ ὁταν ἐν ταξει δεῃ μαχεσθαι μετα πολλων ἀλλων
μεγιστον μεντοι αὐτου ὀφελος ὁταν λυθωσιν αἱ ταξεις και ἠδη τι δεῃ μονον προς μονον ἠ διωκοντα ἀμυνομενῳ τινι ἐπιθεσθαι ἠ και ἐν φυγῃ ἐπιτιθεμενου ἀλλου ἀμυνασθαι αὐτον
οὐτʼ ἀν ὑπο γε ἑνος εἱς ὁ τουτʼ ἐπισταμενος οὐδεν ἀν παθοι ἰσως δʼ οὐδε ὑπο πλειονων ἀλλα πανταχῃ ἀν ταυτῃ πλεονεκτοι
ἐτι δε και εἰς ἀλλου καλου μαθηματος ἐπιθυμιαν παρακαλει το τοιουτον
πας γαρ ἀν μαθων ἐν ὁπλοις μαχεσθαι ἐπιθυμησειε και του ἑξης μαθηματος του περι τας ταξεις και ταυτα λαβων και φιλοτιμηθεις ἐν αὐτοις ἐπι παν ἀν το περι τας στρατηγιας ὁρμησειε
και ἠδη δηλον ὁτι τα τουτων ἐχομενα και μαθηματα παντα και ἐπιτηδευματα και καλα και πολλου ἀξια ἀνδρι μαθειν τε και ἐπιτηδευσαι ὡν καθηγησαιτʼ ἀν τουτο το μαθημα
προσθησομεν δʼ αὐτῳ οὐ σμικραν προσθηκην ὁτι παντα ἀνδρα ἐν πολεμῳ και θαρραλεωτερον και ἀνδρειοτερον ἀν ποιησειεν αὐτον αὑτου οὐκ ὀλιγῳ αὑτη ἡ ἐπιστημη
μη ἀτιμασωμεν δε εἰπειν εἰ και τῳ σμικροτερον δοκει εἰναι ὁτι και εὐσχημονεστερον ἐνταυθα οὑ χρη τον ἀνδρα εὐσχημονεστερον φαινεσθαι οὑ ἁμα και δεινοτερος τοις ἐχθροις φανειται δια την εὐσχημοσυνην
ἐμοι μεν οὐν ὠ Λυσιμαχε ὡσπερ λεγω δοκει τε χρηναι διδασκειν τους νεανισκους ταυτα και διʼ ἁ δοκει εἰρηκα
Λαχητος δʼ εἰ τι παρα ταυτα λεγει κἀν αὐτος ἡδεως ἀκουσαιμι
ἀλλʼ ἐστι μεν ὠ Νικια χαλεπον λεγειν περι ὁτουουν μαθηματος ὡς οὐ χρη μανθανειν
παντα γαρ ἐπιστασθαι ἀγαθον δοκει εἰναι
και δη και το ὁπλιτικον τουτο εἰ μεν ἐστιν μαθημα ὁπερ φασιν οἱ διδασκοντες και οἱον Νικιας λεγει χρη αὐτο μανθανειν
εἰ δʼ ἐστιν μεν μη μαθημα ἀλλʼ ἐξαπατωσιν οἱ ὑπισχνουμενοι ἠ μαθημα μεν τυγχανει ὀν μη μεντοι πανυ σπουδαιον τι και δεοι ἀν αὐτο μανθανειν
λεγω δε ταυτα περι αὐτου εἰς ταδε ἀποβλεψας ὁτι οἰμαι ἐγω τουτο εἰ τι ἠν οὐκ ἀν λεληθεναι Λακεδαιμονιους οἱς οὐδεν ἀλλο μελει ἐν τῳ βιῳ ἠ τουτο ζητειν και ἐπιτηδευειν ὁτι ἀν μαθοντες και ἐπιτηδευσαντες πλεονεκτοιεν των ἀλλων περι τον πολεμον
εἰ δʼ ἐκεινους λεληθεν ἀλλʼ οὐ τουτους γε τους διδασκαλους αὐτου λεληθεν αὐτο τουτο ὁτι ἐκεινοι μαλιστα των Ἑλληνων σπουδαζουσιν ἐπι τοις τοιουτοις και ὁτι παρʼ ἐκεινοις ἀν τις τιμηθεις εἰς ταυτα και παρα των ἀλλων πλειστʼ ἀν ἐργαζοιτο χρηματα ὡσπερ γε και τραγῳδιας ποιητης παρʼ ἡμιν τιμηθεις
τοιγαρτοι ὁς ἀν οἰηται τραγῳδιαν καλως ποιειν οὐκ ἐξωθεν κυκλῳ περι την Ἀττικην κατα τας ἀλλας πολεις ἐπιδεικνυμενος περιερχεται ἀλλʼ εὐθυς δευρο φερεται και τοισδʼ ἐπιδεικνυσιν εἰκοτως
τους δε ἐν ὁπλοις μαχομενους ἐγω τουτους ὁρω την μεν Λακεδαιμονα ἡγουμενους εἰναι ἀβατον ἱερον και οὐδε ἀκρῳ ποδι ἐπιβαινοντας κυκλῳ δε περιιοντας αὐτην και πασι μαλλον ἐπιδεικνυμενους και μαλιστα τουτοις οἱ κἀν αὐτοι ὁμολογησειαν πολλους σφων προτερους εἰναι προς τα του πολεμου
ἐπειτα ὠ Λυσιμαχε οὐ πανυ ὀλιγοις ἐγω τουτων παραγεγονα ἐν αὐτῳ τῳ ἐργῳ και ὁρω οἱοι εἰσιν
ἐξεστι δε και αὐτοθεν ἡμιν σκεψασθαι
ὡσπερ γαρ ἐπιτηδες οὐδεις πωποτʼ εὐδοκιμος γεγονεν ἐν τῳ πολεμῳ ἀνηρ των τα ὁπλιτικα ἐπιτηδευσαντων
καιτοι εἰς γε τἀλλα παντα ἐκ τουτων οἱ ὀνομαστοι γιγνονται ἐκ των ἐπιτηδευσαντων ἑκαστα
οὑτοι δʼ ὡς ἐοικε παρα τους ἀλλους οὑτω σφοδρα εἰς τουτο δεδυστυχηκασιν
ἐπει και τουτον τον Στησιλεων ὁν ὑμεις μετʼ ἐμου ἐν τοσουτῳ ὀχλῳ ἐθεασασθε ἐπιδεικνυμενον και τα μεγαλα περι αὑτου λεγοντα ἁ ἐλεγεν ἑτερωθι ἐγω καλλιον ἐθεασαμην ἐν τῃ ἀληθειᾳ ὡς ἀληθως ἐπιδεικνυμενον οὐχ ἑκοντα
προσβαλουσης γαρ της νεως ἐφʼ ᾑ ἐπεβατευεν προς ὁλκαδα τινα ἐμαχετο ἐχων δορυδρεπανον διαφερον δη ὁπλον ἁτε και αὐτος των ἀλλων διαφερων
τα μεν οὐν ἀλλα οὐκ ἀξια λεγειν περι τἀνδρος το δε σοφισμα το του δρεπανου του προς τῃ λογχῃ οἱον ἀπεβη
μαχομενου γαρ αὐτου ἐνεσχετο που ἐν τοις της νεως σκευεσιν και ἀντελαβετο
εἱλκεν οὐν ὁ Στησιλεως βουλομενος ἀπολυσαι και οὐχ οἱος τʼ ἠν ἡ δε ναυς την ναυν παρῃει
τεως μεν οὐν παρεθει ἐν τῃ νηι ἀντεχομενος του δορατος
ἐπει δε δη παρημειβετο ἡ ναυς την ναυν και ἐπεσπα αὐτον του δορατος ἐχομενον ἐφιει το δορυ δια της χειρος ἑως ἀκρου του στυρακος ἀντελαβετο
ἠν δε γελως και κροτος ὑπο των ἐκ της ὁλκαδος ἐπι τε τῳ σχηματι αὐτου και ἐπειδη βαλοντος τινος λιθῳ παρα τους ποδας αὐτου ἐπι το καταστρωμα ἀφιεται του δορατος τοτʼ ἠδη και οἱ ἐκ της τριηρους οὐκετι οἱοι τʼ ἠσαν τον γελωτα κατεχειν ὁρωντες αἰωρουμενον ἐκ της ὁλκαδος το δορυδρεπανον ἐκεινο
ἰσως μεν οὐν εἰη ἀν τι ταυτα ὡσπερ Νικιας λεγει
οἱς δʼ οὐν ἐγω ἐντετυχηκα τοιαυτʼ ἀττα ἐστιν
ὁ οὐν και ἐξ ἀρχης εἰπον εἰτε οὑτω σμικρας ὠφελιας ἐχει μαθημα ὀν εἰτε μη ὀν φασι και προσποιουνται αὐτο εἰναι μαθημα οὐκ ἀξιον ἐπιχειρειν μανθανειν
και γαρ οὐν μοι δοκει εἰ μεν δειλος τις ὠν οἰοιτο αὐτο ἐπιστασθαι θρασυτερος ἀν διʼ αὐτο γενομενος ἐπιφανεστερος γενοιτο οἱος ἠν εἰ δε ἀνδρειος φυλαττομενος ἀν ὑπο των ἀνθρωπων εἰ και σμικρον ἐξαμαρτοι μεγαλας ἀν διαβολας ἰσχειν
ἐπιφθονος γαρ ἡ προσποιησις της τοιαυτης ἐπιστημης ὡστʼ εἰ μη τι θαυμαστον ὁσον διαφερει τῃ ἀρετῃ των ἀλλων οὐκ ἐσθʼ ὁπως ἀν τις φυγοι το καταγελαστος γενεσθαι φασκων ἐχειν ταυτην την ἐπιστημην
τοιαυτη τις ἐμοιγε δοκει ὠ Λυσιμαχε ἡ περι τουτο το μαθημα εἰναι σπουδη
χρη δʼ ὁπερ σοι ἐξ ἀρχης ἐλεγον και Σωκρατη τονδε μη ἀφιεναι ἀλλα δεισθαι συμβουλευειν ὁπῃ δοκει αὐτῳ περι του προκειμενου
και γαρ ὡσπερ του ἐπιδιακρινουντος δοκει μοι δειν ἡμιν ἡ βουλη
εἰ μεν γαρ συνεφερεσθην τωδε ἡττον ἀν του τοιουτου ἐδει
νυν δε την ἐναντιαν γαρ ὡς ὁρᾳς Λαχης Νικιᾳ ἐθετο εὐ δη ἐχει ἀκουσαι και σου ποτερῳ τοιν ἀνδροιν συμψηφος εἰ
ὁποτερʼ ἀν οἱ πλειους ἐπαινωσιν ἡμων τουτοις μελλεις χρησθαι
τι γαρ ἀν τις και ποιοι ὠ Σωκρατες
ἠ και συ ὠ Μελησια οὑτως ἀν ποιοις
κἀν εἰ τις περι ἀγωνιας του ὑεος σοι βουλη εἰη τι χρη ἀσκειν ἀρα τοις πλειοσιν ἀν ἡμων πειθοιο ἠ ʼκεινῳ ὁστις τυγχανει ὑπο παιδοτριβῃ ἀγαθῳ πεπαιδευμενος και ἠσκηκως
αὐτῳ ἀρʼ ἀν μαλλον πειθοιο ἠ τετταρσιν οὐσιν ἡμιν
ἐπιστημῃ γαρ οἰμαι δει κρινεσθαι ἀλλʼ οὐ πληθει το μελλον καλως κριθησεσθαι
οὐκουν και νυν χρη πρωτον αὐτο τουτο σκεψασθαι εἰ ἐστιν τις ἡμων τεχνικος περι οὑ βουλευομεθα ἠ οὐ
και εἰ μεν ἐστιν ἐκεινῳ πειθεσθαι ἑνι ὀντι τους δʼ ἀλλους ἐαν εἰ δε μη ἀλλον τινα ζητειν
ἠ περι σμικρου οἰεσθε νυνι κινδυνευειν και συ και Λυσιμαχος ἀλλʼ οὐ περι τουτου του κτηματος ὁ των ὑμετερων μεγιστον ὀν τυγχανει
ὑεων γαρ που ἠ χρηστων ἠ τἀναντια γενομενων και πας ὁ οἰκος ὁ του πατρος οὑτως οἰκησεται ὁποιοι ἀν τινες οἱ παιδες γενωνται
πολλην ἀρα δει προμηθιαν αὐτου ἐχειν
πως οὐν ὁ ἐγω ἀρτι ἐλεγον ἐσκοπουμεν ἀν εἰ ἐβουλομεθα σκεψασθαι τις ἡμων περι ἀγωνιαν τεχνικωτατος
ἀρʼ οὐχ ὁ μαθων και ἐπιτηδευσας ᾡ και διδασκαλοι ἀγαθοι γεγονοτες ἠσαν αὐτου τουτου
οὐκουν ἐτι προτερον τινος ὀντος τουτου οὑ ζητουμεν τους διδασκαλους
οὐ μοι δοκει ἐξ ἀρχης ἡμιν ὡμολογησθαι τι ποτʼ ἐστιν περι οὑ βουλευομεθα και σκεπτομεθα ὁστις ἡμων τεχνικος και τουτου ἑνεκα διδασκαλους ἐκτησατο και ὁστις μη
οὐ γαρ ὠ Σωκρατες περι του ἐν ὁπλοις μαχεσθαι σκοπουμεν εἰτε χρη αὐτο τους νεανισκους μανθανειν εἰτε μη
ἀλλʼ ὁταν περι φαρμακου τις του προς ὀφθαλμους σκοπηται εἰτε χρη αὐτο ὑπαλειφεσθαι εἰτε μη ποτερον οἰει τοτε εἰναι την βουλην περι του φαρμακου ἠ περι των ὀφθαλμων
οὐκουν και ὁταν ἱππῳ χαλινον σκοπηται τις εἰ προσοιστεον ἠ μη και ὁποτε τοτε που περι του ἱππου βουλευεται ἀλλʼ οὐ περι του χαλινου
οὐκουν ἑνι λογῳ ὁταν τις τι ἑνεκα του σκοπῃ περι ἐκεινου ἡ βουλη τυγχανει οὐσα οὑ ἑνεκα ἐσκοπει ἀλλʼ οὐ περι του ὁ ἑνεκα ἀλλου ἐζητει
δει ἀρα και τον συμβουλον σκοπειν ἀρα τεχνικος ἐστιν εἰς ἐκεινου θεραπειαν οὑ ἑνεκα σκοπουμενοι σκοπουμεν
οὐκουν νυν φαμεν περι μαθηματος σκοπειν της ψυχης ἑνεκα της των νεανισκων
εἰ τις ἀρα ἡμων τεχνικος περι ψυχης θεραπειαν και οἱος τε καλως τουτο θεραπευσαι και ὁτῳ διδασκαλοι ἀγαθοι γεγονασιν τουτο σκεπτεον
οὐπω ἑωρακας ἀνευ διδασκαλων τεχνικωτερους γεγονοτας εἰς ἐνια ἠ μετα διδασκαλων
οἱς γε συ οὐκ ἀν ἐθελοις πιστευσαι εἰ φαιεν ἀγαθοι εἰναι δημιουργοι εἰ μη τι σοι της αὑτων τεχνης ἐργον ἐχοιεν ἐπιδειξαι εὐ εἰργασμενον και ἑν και πλειω
και ἡμας ἀρα δει ὠ Λαχης τε και Νικιαἐπειδη Λυσιμαχος και Μελησιας εἰς συμβουλην παρεκαλεσατην ἡμας περι τοιν ὑεοιν προθυμουμενοι αὐτοιν ὁτι ἀριστας γενεσθαι τας ψυχαςεἰ μεν φαμεν ἐχειν ἐπιδειξαι αὐτοις και διδασκαλους οἱτινες ἡμων γεγονασιν αὐτοι πρωτον ἀγαθοι ὀντες και πολλων νεων τεθεραπευκοτες ψυχας ἐπειτα και ἡμας διδαξαντες φαινονται
ἠ εἰ τις ἡμων αὐτων ἑαυτῳ διδασκαλον μεν οὐ φησι γεγονεναι ἀλλʼ οὐν ἐργα αὐτον αὑτου ἐχειν εἰπειν και ἐπιδειξαι τινες Ἀθηναιων ἠ των ξενων ἠ δουλοι ἠ ἐλευθεροι διʼ ἐκεινον ὁμολογουμενως ἀγαθοι γεγονασιν
εἰ δε μηδεν ἡμιν τουτων ὑπαρχει ἀλλους κελευειν ζητειν και μη ἐν ἑταιρων ἀνδρων ὑεσιν κινδυνευειν διαφθειροντας την μεγιστην αἰτιαν ἐχειν ὑπο των οἰκειοτατων
ἐγω μεν οὐν ὠ Λυσιμαχε τε και Μελησια πρωτος περι ἐμαυτου λεγω ὁτι διδασκαλος μοι οὐ γεγονε τουτου περι
καιτοι ἐπιθυμω γε του πραγματος ἐκ νεου ἀρξαμενος
ἀλλα τοις μεν σοφισταις οὐκ ἐχω τελειν μισθους οἱπερ μονοι ἐπηγγελλοντο με οἱοι τʼ εἰναι ποιησαι καλον τε κἀγαθον
αὐτος δʼ αὐ εὑρειν την τεχνην ἀδυνατω ἐτι νυνι
εἰ δε Νικιας ἠ Λαχης ηὑρηκεν ἠ μεμαθηκεν οὐκ ἀν θαυμασαιμι
και γαρ χρημασιν ἐμου δυνατωτεροι ὡστε μαθειν παρʼ ἀλλων και ἁμα πρεσβυτεροι ὡστε ἠδη ηὑρηκεναι
δοκουσι δη μοι δυνατοι εἰναι παιδευσαι ἀνθρωπον
οὐ γαρ ἀν ποτε ἀδεως ἀπεφαινοντο περι ἐπιτηδευματων νεῳ χρηστων τε και πονηρων εἰ μη αὑτοις ἐπιστευον ἱκανως εἰδεναι
τα μεν οὐν ἀλλα ἐγωγε τουτοις πιστευω
τουτο οὐν σου ἐγω ἀντιδεομαι ὠ Λυσιμαχε
καθαπερ ἀρτι Λαχης μη ἀφιεσθαι σε ἐμου διεκελευετο ἀλλα ἐρωταν και ἐγω νυν παρακελευομαι σοι μη ἀφιεσθαι Λαχητος μηδε Νικιου ἀλλʼ ἐρωταν λεγοντα ὁτι ὁ μεν Σωκρατης οὐ φησιν ἐπαϊειν περι του πραγματος οὐδʼ ἱκανος εἰναι διακριναι ὁποτερος ὑμων ἀληθη λεγειοὐτε γαρ εὑρετης οὐτε μαθητης οὐδενος περι των τοιουτων γεγονεναι
συ δʼ ὠ Λαχης και Νικια εἰπετον ἡμιν ἑκατερος τινι δη δεινοτατῳ συγγεγονατον περι της των νεων τροφης και ποτερα μαθοντε παρα του ἐπιστασθον ἠ αὐτω ἐξευροντε και εἰ μεν μαθοντε τις ὁ διδασκαλος ἑκατερῳ και τινες ἀλλοι ὁμοτεχνοι αὐτοις ἱνʼ ἀν μη ὑμιν σχολη ᾐ ὑπο των της πολεως πραγματων ἐπʼ ἐκεινους ἰωμεν και πειθωμεν ἠ δωροις ἠ χαρισιν ἠ ἀμφοτερα ἐπιμεληθηναι και των ἡμετερων και των ὑμετερων παιδων ὁπως μη καταισχυνωσι τους αὑτων προγονους φαυλοι γενομενοι
εἰ δʼ αὐτοι εὑρεται γεγονοτε του τοιουτου δοτε παραδειγμα τινων ἠδη ἀλλων ἐπιμεληθεντες ἐκ φαυλων καλους τε κἀγαθους ἐποιησατε
εἰ γαρ νυν πρωτον ἀρξεσθε παιδευειν σκοπειν χρη μη οὐκ ἐν τῳ Καρι ὑμιν ὁ κινδυνος κινδυνευηται ἀλλʼ ἐν τοις ὑεσι τε και ἐν τοις των φιλων παισι και ἀτεχνως το λεγομενον κατα την παροιμιαν ὑμιν συμβαινῃ ἐν πιθῳ ἡ κεραμεια γιγνομενη
λεγετε οὐν τι τουτων ἠ φατε ὑμιν ὑπαρχειν τε και προσηκειν ἠ οὐ φατε
ταυτʼ ὠ Λυσιμαχε παρʼ αὐτων πυνθανου τε και μη μεθιει τους ἀνδρας
καλως μεν ἐμοιγε δοκει ὠ ἀνδρες Σωκρατης λεγειν
εἰ δε βουλομενοις ὑμιν ἐστι περι των τοιουτων ἐρωτασθαι τε και διδοναι λογον αὐτους δη χρη γιγνωσκειν ὠ Νικια τε και Λαχης
ἐμοι μεν γαρ και Μελησιᾳ τῳδε δηλον ὁτι ἡδομενοις ἀν εἰη εἰ παντα ἁ Σωκρατης ἐρωτᾳ ἐθελοιτε λογῳ διεξιεναι
και γαρ ἐξ ἀρχης ἐντευθεν ἠρχομην λεγων ὁτι εἰς συμβουλην δια ταυτα ὑμας παρακαλεσαιμεν ὁτι μεμεληκεναι ὑμιν ἡγουμεθα ὡς εἰκος περι των τοιουτων και ἀλλως και ἐπειδη οἱ παιδες ὑμιν ὀλιγου ὡσπερ οἱ ἡμετεροι ἡλικιαν ἐχουσι παιδευεσθαι
εἰ οὐν ὑμιν μη τι διαφερει εἰπατε και κοινῃ μετα Σωκρατους σκεψασθε διδοντες τε και δεχομενοι λογον παρʼ ἀλληλων
εὐ γαρ και τουτο λεγει ὁδε ὁτι περι του μεγιστου νυν βουλευομεθα των ἡμετερων
ἀλλʼ ὁρατε εἰ δοκει χρηναι οὑτω ποιειν
ὠ Λυσιμαχε δοκεις μοι ὡς ἀληθως Σωκρατη πατροθεν γιγνωσκειν μονον αὐτῳ δʼ οὐ συγγεγονεναι ἀλλʼ ἠ παιδι ὀντι εἰ που ἐν τοις δημοταις μετα του πατρος ἀκολουθων ἐπλησιασεν σοι ἠ ἐν ἱερῳ ἠ ἐν ἀλλῳ τῳ συλλογῳ των δημοτων
ἐπειδη δε πρεσβυτερος γεγονεν οὐκ ἐντετυχηκως τῳ ἀνδρι δηλος ἐτι εἰ
οὐ μοι δοκεις εἰδεναι ὁτι ὁς ἀν ἐγγυτατα Σωκρατους ᾐ λογῳ ὡσπερ γενει και πλησιαζῃ διαλεγομενος ἀναγκη αὐτῳ ἐαν ἀρα και περι ἀλλου του προτερον ἀρξηται διαλεγεσθαι μη παυεσθαι ὑπο τουτου περιαγομενον τῳ λογῳ πριν ἀν ἐμπεσῃ εἰς το διδοναι περι αὑτου λογον ὁντινα τροπον νυν τε ζῃ και ὁντινα τον παρεληλυθοτα βιον βεβιωκεν
ἐπειδαν δʼ ἐμπεσῃ ὁτι οὐ προτερον αὐτον ἀφησει Σωκρατης πριν ἀν βασανισῃ ταυτα εὐ τε και καλως ἁπαντα
ἐγω δε συνηθης τε εἰμι τῳδε και οἰδʼ ὁτι ἀναγκη ὑπο τουτου πασχειν ταυτα και ἐτι γε αὐτος ὁτι πεισομαι ταυτα εὐ οἰδα
χαιρω γαρ ὠ Λυσιμαχε τῳ ἀνδρι πλησιαζων και οὐδεν οἰμαι κακον εἰναι το ὑπομιμνῃσκεσθαι ὁτι μη καλως ἠ πεποιηκαμεν ἠ ποιουμεν ἀλλʼ εἰς τον ἐπειτα βιον προμηθεστερον ἀναγκη εἰναι τον ταυτα μη φευγοντα ἀλλʼ ἐθελοντα κατα το του Σολωνος και ἀξιουντα μανθανειν ἑωσπερ ἀν ζῃ και μη οἰομενον αὐτῳ το γηρας νουν ἐχον προσιεναι
ἐμοι μεν οὐν οὐδεν ἀηθες οὐδʼ αὐ ἀηδες ὑπο Σωκρατους βασανιζεσθαι ἀλλα και παλαι σχεδον τι ἠπισταμην ὁτι οὐ περι των μειρακιων ἡμιν ὁ λογος ἐσοιτο Σωκρατους παροντος ἀλλα περι ἡμων αὐτων
ὁπερ οὐν λεγω το μεν ἐμον οὐδεν κωλυει Σωκρατει συνδιατριβειν ὁπως οὑτος βουλεται
Λαχητα δε τονδε ὁρα ὁπως ἐχει περι του τοιουτου
ἁπλουν το γʼ ἐμον ὠ Νικια περι λογων ἐστιν εἰ δε βουλει οὐχ ἁπλουν ἀλλα διπλουν
και γαρ ἀν δοξαιμι τῳ φιλολογος εἰναι και αὐ μισολογος
ὁταν μεν γαρ ἀκουω ἀνδρος περι ἀρετης διαλεγομενου ἠ περι τινος σοφιας ὡς ἀληθως ὀντος ἀνδρος και ἀξιου των λογων ὡν λεγει χαιρω ὑπερφυως θεωμενος ἁμα τον τε λεγοντα και τα λεγομενα ὁτι πρεποντα ἀλληλοις και ἁρμοττοντα ἐστι
και κομιδῃ μοι δοκει μουσικος ὁ τοιουτος εἰναι ἁρμονιαν καλλιστην ἡρμοσμενος οὐ λυραν οὐδε παιδιας ὀργανα ἀλλα τῳ ὀντι ζην ἡρμοσμενος οὑ αὐτος αὑτου τον βιον συμφωνον τοις λογοις προς τα ἐργα ἀτεχνως δωριστι ἀλλʼ οὐκ ἰαστι οἰομαι δε οὐδε φρυγιστι οὐδε λυδιστι ἀλλʼ ἡπερ μονη Ἑλληνικη ἐστιν ἁρμονια
ὁ μεν οὐν τοιουτος χαιρειν με ποιει φθεγγομενος και δοκειν ὁτῳουν φιλολογον εἰναιοὑτω σφοδρα ἀποδεχομαι παρʼ αὐτου τα λεγομεναὁ δε τἀναντια τουτου πραττων λυπει με ὁσῳ ἀν δοκῃ ἀμεινον λεγειν τοσουτῳ μαλλον και ποιει αὐ δοκειν εἰναι μισολογον
Σωκρατους δʼ ἐγω των μεν λογων οὐκ ἐμπειρος εἰμι ἀλλα προτερον ὡς ἐοικε των ἐργων ἐπειραθην και ἐκει αὐτον ηὑρον ἀξιον ὀντα λογων καλων και πασης παρρησιας
εἰ οὐν και τουτο ἐχει συμβουλομαι τἀνδρι και ἡδιστʼ ἀν ἐξεταζοιμην ὑπο του τοιουτου και οὐκ ἀν ἀχθοιμην μανθανων ἀλλα και ἐγω τῳ Σολωνι ἑν μονον προσλαβων συγχωρω
γηρασκων γαρ πολλα διδασκεσθαι ἐθελω ὑπο χρηστων μονον
τουτο γαρ μοι συγχωρειτω ἀγαθον και αὐτον εἰναι τον διδασκαλον ἱνα μη δυσμαθης φαινωμαι ἀηδως μανθανων
εἰ δε νεωτερος ὁ διδασκων ἐσται ἠ μηπω ἐν δοξῃ ὠν ἠ τι ἀλλο των τοιουτων ἐχων οὐδεν μοι μελει
σοι οὐν ὠ Σωκρατες ἐγω ἐπαγγελλομαι και διδασκειν και ἐλεγχειν ἐμε ὁτι ἀν βουλῃ και μανθανειν γε ὁτι αὐ ἐγω οἰδα
οὑτω συ παρʼ ἐμοι διακεισαι ἀπʼ ἐκεινης της ἡμερας ᾑ μετʼ ἐμου συνδιεκινδυνευσας και ἐδωκας σαυτου πειραν ἀρετης ἡν χρη διδοναι τον μελλοντα δικαιως δωσειν
λεγʼ οὐν ὁτι σοι φιλον μηδεν την ἡμετεραν ἡλικιαν ὑπολογον ποιουμενος
οὐ τα ὑμετερα ὡς ἐοικεν αἰτιασομεθα μη οὐχ ἑτοιμα εἰναι και συμβουλευειν και συσκοπειν
ἀλλʼ ἡμετερον δη ἐργον ὠ Σωκρατεςἑνα γαρ σε ἐγωγε ἡμων τιθημισκοπει οὐν ἀντʼ ἐμου ὑπερ των νεανισκων ὁτι δεομεθα παρα τωνδε πυνθανεσθαι και συμβουλευε διαλεγομενος τουτοις
ἐγω μεν γαρ και ἐπιλανθανομαι ἠδη τα πολλα δια την ἡλικιαν ὡν ἀν διανοηθω ἐρεσθαι και αὐ ἁ ἀν ἀκουσω
ἐαν δε μεταξυ ἀλλοι λογοι γενωνται οὐ πανυ μεμνημαι
ὑμεις οὐν λεγετε και διεξιτε προς ὑμας αὐτους περι ὡν προυθεμεθα
ἐγω δʼ ἀκουσομαι και ἀκουσας αὐ μετα Μελησιου τουδε ποιησω τουτο ὁτι ἀν και ὑμιν δοκῃ
πειστεον ὠ Νικια τε και Λαχης Λυσιμαχῳ και Μελησιᾳ
ἁ μεν οὐν νυνδη ἐπεχειρησαμεν σκοπειν τινες οἱ διδασκαλοι ἡμιν της τοιαυτης παιδειας γεγονασιν ἠ τινας ἀλλους βελτιους πεποιηκαμεν ἰσως μεν οὐ κακως εἰχεν ἐξεταζειν και τα τοιαυτα ἡμας αὐτους
ἀλλʼ οἰμαι και ἡ τοιαδε σκεψις εἰς ταὐτον φερει σχεδον δε τι και μαλλον ἐξ ἀρχης εἰη ἀν
εἰ γαρ τυγχανομεν ἐπισταμενοι ὁτουουν περι ὁτι παραγενομενον τῳ βελτιον ποιει ἐκεινο ᾡ παρεγενετο και προσετι οἱοι τε ἐσμεν αὐτο ποιειν παραγιγνεσθαι ἐκεινῳ δηλον ὁτι αὐτο γε ἰσμεν τουτο οὑ περι συμβουλοι ἀν γενοιμεθα ὡς ἀν τις αὐτο ῥᾳστα και ἀριστʼ ἀν κτησαιτο
ἰσως οὐν οὐ μανθανετε μου ὁτι λεγω ἀλλʼ ὡδε ῥᾳον μαθησεσθε
εἰ τυγχανομεν ἐπισταμενοι ὁτι ὀψις παραγενομενη ὀφθαλμοις βελτιους ποιει ἐκεινους οἱς παρεγενετο και προσετι οἱοι τʼ ἐσμεν ποιειν αὐτην παραγιγνεσθαι ὀμμασι δηλον ὁτι ὀψιν γε ἰσμεν αὐτην ὁτι ποτʼ ἐστιν ἡς περι συμβουλοι ἀν γενοιμεθα ὡς ἀν τις αὐτην ῥᾳστα και ἀριστα κτησαιτο
εἰ γαρ μηδʼ αὐτο τουτο εἰδειμεν ὁτι ποτʼ ἐστιν ὀψις ἠ ὁτι ἐστιν ἀκοη σχολῃ ἀν συμβουλοι γε ἀξιοι λογου γενοιμεθα και ἰατροι ἠ περι ὀφθαλμων ἠ περι ὠτων ὁντινα τροπον ἀκοην ἠ ὀψιν καλλιστʼ ἀν κτησαιτο τις
οὐκουν ὠ Λαχης και νυν ἡμας τωδε παρακαλειτον εἰς συμβουλην τινʼ ἀν τροπον τοις ὑεσιν αὐτων ἀρετη παραγενομενη ταις ψυχαις ἀμεινους ποιησειε
ἀρʼ οὐν ἡμιν τουτο γʼ ὑπαρχειν δει το εἰδεναι ὁτι ποτʼ ἐστιν ἀρετη
εἰ γαρ που μηδʼ ἀρετην εἰδειμεν το παραπαν ὁτι ποτε τυγχανει ὀν τινʼ ἀν τροπον τουτου συμβουλοι γενοιμεθʼ ἀν ὁτῳουν ὁπως ἀν αὐτο καλλιστα κτησαιτο
φαμεν ἀρα ὠ Λαχης εἰδεναι αὐτο ὁτι ἐστιν
οὐκουν ὁ γε ἰσμεν κἀν εἰποιμεν δηπου τι ἐστιν
μη τοινυν ὠ ἀριστε περι ὁλης ἀρετης εὐθεως σκοπωμεθαπλεον γαρ ἰσως ἐργονἀλλα μερους τινος περι πρωτον ἰδωμεν εἰ ἱκανως ἐχομεν προς το εἰδεναι
και ἡμιν ὡς το εἰκος ῥᾳων ἡ σκεψις ἐσται
ἀλλʼ οὑτω ποιωμεν ὠ Σωκρατες ὡς συ βουλει
τι οὐν ἀν προελοιμεθα των της ἀρετης μερων
ἠ δηλον δη ὁτι τουτο εἰς ὁ τεινειν δοκει ἡ ἐν τοις ὁπλοις μαθησις
δοκει δε που τοις πολλοις εἰς ἀνδρειαν
τουτο τοινυν πρωτον ἐπιχειρησωμεν ὠ Λαχης εἰπειν ἀνδρεια τι ποτʼ ἐστιν
ἐπειτα μετα τουτο σκεψομεθα και ὁτῳ ἀν τροπῳ τοις νεανισκοις παραγενοιτο καθʼ ὁσον οἱον τε ἐξ ἐπιτηδευματων τε και μαθηματων παραγενεσθαι
ἀλλα πειρω εἰπειν ὁ λεγω τι ἐστιν ἀνδρεια
οὐ μα τον Δια ὠ Σωκρατες οὐ χαλεπον εἰπειν
εἰ γαρ τις ἐθελοι ἐν τῃ ταξει μενων ἀμυνεσθαι τους πολεμιους και μη φευγοι εὐ ἰσθι ὁτι ἀνδρειος ἀν εἰη
ἀλλʼ ἰσως ἐγω αἰτιος οὐ σαφως εἰπων το σε ἀποκρινασθαι μη τουτο ὁ διανοουμενος ἠρομην ἀλλʼ ἑτερον
ἐγω φρασω ἐαν οἱος τε γενωμαι
ἀνδρειος που οὑτος ὁν και συ λεγεις ὁς ἀν ἐν τῃ ταξει μενων μαχηται τοις πολεμιοις
ἀλλα τι αὐ ὁδε ὁς ἀν φευγων μαχηται τοις πολεμιοις ἀλλα μη μενων
ὡσπερ που και Σκυθαι λεγονται οὐχ ἡττον φευγοντες ἠ διωκοντες μαχεσθαι και Ὁμηρος που ἐπαινων τους του Αἰνειου ἱππους κραιπνα μαλʼ ἐνθα και ἐνθα
- ἐφη αὐτους ἐπιστασθαι διωκειν ἠδε φεβεσθαι
και αὐτον τον Αἰνειαν κατα τουτʼ ἐνεκωμιασε κατα την του φοβου ἐπιστημην και εἰπεν αὐτον εἰναι μηστωρα φοβοιο
και συ το των Σκυθων ἱππεων περι λεγεις
το μεν γαρ ἱππικον το ἐκεινων οὑτω μαχεται το δε ὁπλιτικον το γε των Ἑλληνων ὡς ἐγω λεγω
πλην γʼ ἰσως ὠ Λαχης το Λακεδαιμονιων
Λακεδαιμονιους γαρ φασιν ἐν Πλαταιαις ἐπειδη προς τοις γερροφοροις ἐγενοντο οὐκ ἐθελειν μενοντας προς αὐτους μαχεσθαι ἀλλα φευγειν ἐπειδη δʼ ἐλυθησαν αἱ ταξεις των Περσων ἀναστρεφομενους ὡσπερ ἱππεας μαχεσθαι και οὑτω νικησαι την ἐκει μαχην
τουτο τοινυν ὁ ἀρτι ἐλεγον ὁτι ἐγω αἰτιος μη καλως σε ἀποκρινασθαι ὁτι οὐ καλως ἠρομηνβουλομενος γαρ σου πυθεσθαι μη μονον τους ἐν τῳ ὁπλιτικῳ ἀνδρειους ἀλλα και τους ἐν τῳ ἱππικῳ και ἐν συμπαντι τῳ πολεμικῳ εἰδει και μη μονον τους ἐν τῳ πολεμῳ ἀλλα και τους ἐν τοις προς την θαλατταν κινδυνοις ἀνδρειους ὀντας και ὁσοι γε προς νοσους και ὁσοι προς πενιας ἠ και προς τα πολιτικα ἀνδρειοι εἰσιν και ἐτι αὐ μη μονον ὁσοι προς λυπας ἀνδρειοι εἰσιν ἠ φοβους ἀλλα και προς ἐπιθυμιας ἠ ἡδονας δεινοι μαχεσθαι και μενοντες και ἀναστρεφοντεςεἰσι γαρ που τινες ὠ Λαχης και ἐν τοις τοιουτοις ἀνδρειοι ΛΑ
οὐκουν ἀνδρειοι μεν παντες οὑτοι εἰσιν ἀλλʼ οἱ μεν ἐν ἡδοναις οἱ δʼ ἐν λυπαις οἱ δʼ ἐν ἐπιθυμιαις οἱ δʼ ἐν φοβοις την ἀνδρειαν κεκτηνται
οἱ δε γʼ οἰμαι δειλιαν ἐν τοις αὐτοις τουτοις
παλιν οὐν πειρω εἰπειν ἀνδρειαν πρωτον τι ὀν ἐν πασι τουτοις ταὐτον ἐστιν
ἀλλʼ ὡδε λεγω ὡσπερ ἀν εἰ ταχος ἠρωτων τι ποτʼ ἐστιν ὁ και ἐν τῳ τρεχειν τυγχανει ὀν ἡμιν και ἐν τῳ κιθαριζειν και ἐν τῳ λεγειν και ἐν τῳ μανθανειν και ἐν ἀλλοις πολλοις και σχεδον τι αὐτο κεκτημεθα οὑ και περι ἀξιον λεγειν ἠ ἐν ταις των χειρων πραξεσιν ἠ σκελων ἠ στοματος τε και φωνης ἠ διανοιας
ἠ οὐχ οὑτω και συ λεγεις
ὠ Σωκρατες τι λεγεις τουτο ὁ ἐν πασιν ὀνομαζεις ταχυτητα εἰναι
εἰποιμʼ ἀν αὐτῳ ὁτι την ἐν ὀλιγῳ χρονῳ πολλα διαπραττομενην δυναμιν ταχυτητα ἐγωγε καλω και περι φωνην και περι δρομον και περι τἀλλα παντα
πειρω δη και συ ὠ Λαχης την ἀνδρειαν οὑτως εἰπειν τις οὐσα δυναμις ἡ αὐτη ἐν ἡδονῃ και ἐν λυπῃ και ἐν ἁπασιν οἱς νυνδη ἐλεγομεν αὐτην εἰναι ἐπειτα ἀνδρεια κεκληται
δοκει τοινυν μοι καρτερια τις εἰναι της ψυχης εἰ το γε δια παντων περι ἀνδρειας πεφυκος δει εἰπειν
ἀλλα μην δει εἰ γε το ἐρωτωμενον ἀποκρινουμεθα ἡμιν αὐτοις
οὐτι πασα γε ὡς ἐγᾠμαι καρτερια ἀνδρεια σοι φαινεται
σχεδον γαρ τι οἰδα ὠ Λαχης ὁτι των πανυ καλων πραγματων ἡγῃ συ ἀνδρειαν εἰναι
εὐ μεν οὐν ἰσθι ὁτι των καλλιστων
οὐκουν ἡ μεν μετα φρονησεως καρτερια καλη κἀγαθη
οὐ τοὐναντιον ταυτῃ βλαβερα και κακουργος
καλον οὐν τι φησεις συ εἰναι το τοιουτον ὀν κακουργον τε και βλαβερον
οὐκ ἀρα την γε τοιαυτην καρτεριαν ἀνδρειαν ὁμολογησεις εἰναι ἐπειδηπερ οὐ καλη ἐστιν ἡ δε ἀνδρεια καλον ἐστιν
ἡ φρονιμος ἀρα καρτερια κατα τον σον λογον ἀνδρεια ἀν εἰη
ἰδωμεν δη ἡ εἰς τι φρονιμος
ἠ ἡ εἰς ἁπαντα και τα μεγαλα και τα σμικρα
οἱον εἰ τις καρτερει ἀναλισκων ἀργυριον φρονιμως εἰδως ὁτι ἀναλωσας πλεον ἐκτησεται τουτον ἀνδρειον καλοις ἀν
ἀλλʼ οἱον εἰ τις ἰατρος ὠν περιπλευμονιᾳ του ὑεος ἐχομενου ἠ ἀλλου τινος και δεομενου πιειν ἠ φαγειν δουναι μη καμπτοιτο ἀλλα καρτεροι
ἀλλʼ ἐν πολεμῳ καρτερουντα ἀνδρα και ἐθελοντα μαχεσθαι φρονιμως λογιζομενον εἰδοτα μεν ὁτι βοηθησουσιν ἀλλοι αὐτῳ προς ἐλαττους δε και φαυλοτερους μαχειται ἠ μεθʼ ὡν αὐτος ἐστιν ἐτι δε χωρια ἐχει κρειττω τουτον τον μετα της τοιαυτης φρονησεως και παρασκευης καρτερουντα ἀνδρειοτερον ἀν φαιης ἠ τον ἐν τῳ ἐναντιῳ στρατοπεδῳ ἐθελοντα ὑπομενειν τε και καρτερειν
τον ἐν τῳ ἐναντιῳ ἐμοιγε δοκει ὠ Σωκρατες
ἀλλα μην ἀφρονεστερα γε ἡ τουτου ἠ ἡ του ἑτερου καρτερια
και τον μετʼ ἐπιστημης ἀρα ἱππικης καρτερουντα ἐν ἱππομαχιᾳ ἡττον φησεις ἀνδρειον εἰναι ἠ τον ἀνευ ἐπιστημης
και τον μετα σφενδονητικης ἠ τοξικης ἠ ἀλλης τινος τεχνης καρτερουντα
και ὁσοι ἀν ἐθελωσιν εἰς φρεαρ καταβαινοντες και κολυμβωντες καρτερειν ἐν τουτῳ τῳ ἐργῳ μη ὀντες δεινοι ἠ ἐν τινι ἀλλῳ τοιουτῳ ἀνδρειοτερους φησεις των ταυτα δεινων
τι γαρ ἀν τις ἀλλο φαιη ὠ Σωκρατες
και μην που ἀφρονεστερως γε ὠ Λαχης οἱ τοιουτοι κινδυνευουσιν τε και καρτερουσιν ἠ οἱ μετα τεχνης αὐτο πραττοντες
οὐκουν αἰσχρα ἡ ἀφρων τολμα τε και καρτερησις ἐν τῳ προσθεν ἐφανη ἡμιν οὐσα και βλαβερα
ἡ δε γε ἀνδρεια ὡμολογειτο καλον τι εἰναι
νυν δʼ αὐ παλιν φαμεν ἐκεινο το αἰσχρον την ἀφρονα καρτερησιν ἀνδρειαν εἰναι
μα τον Διʼ ὠ Σωκρατες ἐμοι μεν οὐ
οὐκ ἀρα που κατα τον σον λογον δωριστι ἡρμοσμεθα ἐγω τε και συ ὠ Λαχης
τα γαρ ἐργα οὐ συμφωνει ἡμιν τοις λογοις
ἐργῳ μεν γαρ ὡς ἐοικε φαιη ἀν τις ἡμας ἀνδρειας μετεχειν λογῳ δʼ ὡς ἐγᾠμαι οὐκ ἀν εἰ νυν ἡμων ἀκουσειε διαλεγομενων
δοκει καλον εἰναι οὑτως ἡμας διακεισθαι
βουλει οὐν ᾡ λεγομεν πειθωμεθα το γε τοσουτον
το ποιον δη τουτο και τινι τουτῳ
εἰ οὐν βουλει και ἡμεις ἐπι τῃ ζητησει ἐπιμεινωμεν τε και καρτερησωμεν ἱνα και μη ἡμων αὐτη ἡ ἀνδρεια καταγελασῃ ὁτι οὐκ ἀνδρειως αὐτην ζητουμεν εἰ ἀρα πολλακις αὐτη ἡ καρτερησις ἐστιν ἀνδρεια
ἐγω μεν ἑτοιμος ὠ Σωκρατες μη προαφιστασθαι
καιτοι ἀηθης γʼ εἰμι των τοιουτων λογων
ἀλλα τις με και φιλονικια εἰληφεν προς τα εἰρημενα και ὡς ἀληθως ἀγανακτω εἰ οὑτωσι ἁ νοω μη οἱος τʼ εἰμι εἰπειν
νοειν μεν γαρ ἐμοιγε δοκω περι ἀνδρειας ὁτι ἐστιν οὐκ οἰδα δʼ ὁπῃ με ἀρτι διεφυγεν ὡστε μη συλλαβειν τῳ λογῳ αὐτην και εἰπειν ὁτι ἐστιν
οὐκουν ὠ φιλε τον ἀγαθον κυνηγετην μεταθειν χρη και μη ἀνιεναι
βουλει οὐν και Νικιαν τονδε παρακαλωμεν ἐπι το κυνηγεσιον εἰ τι ἡμων εὐπορωτερος ἐστιν
ἰθι δη ὠ Νικια ἀνδρασι φιλοις χειμαζομενοις ἐν λογῳ και ἀπορουσιν βοηθησον εἰ τινα ἐχεις δυναμιν
τα μεν γαρ δη ἡμετερα ὁρᾳς ὡς ἀπορα
συ δʼ εἰπων ὁτι ἡγῃ ἀνδρειαν εἰναι ἡμας τε της ἀποριας ἐκλυσαι και αὐτος ἁ νοεις τῳ λογῳ βεβαιωσαι
δοκειτε τοινυν μοι παλαι οὐ καλως ὠ Σωκρατες ὁριζεσθαι την ἀνδρειαν
ὁ γαρ ἐγω σου ἠδη καλως λεγοντος ἀκηκοα τουτῳ οὐ χρησθε
πολλακις ἀκηκοα σου λεγοντος ὁτι ταυτα ἀγαθος ἑκαστος ἡμων ἁπερ σοφος ἁ δε ἀμαθης ταυτα δε κακος
ἀληθη μεντοι νη Δια λεγεις ὠ Νικια
οὐκουν εἰπερ ὁ ἀνδρειος ἀγαθος δηλον ὁτι σοφος ἐστιν
ἐγωγε και οὐ σφοδρα γε μανθανω ὁ λεγει
ἀλλʼ ἐγω δοκω μανθανειν και μοι δοκει ἁνηρ σοφιαν τινα την ἀνδρειαν λεγειν
ἰθι δη αὐτῳ εἰπε ὠ Νικια ποια σοφια ἀνδρεια ἀν εἰη κατα τον σον λογον
οὐ γαρ που ἡ γε αὐλητικη
ἀλλα τις δη αὑτη ἠ τινος ἐπιστημη
πανυ μεν οὐν ὀρθως αὐτον ἐρωτᾳς ὠ Σωκρατες και εἰπετω γε τινα φησιν αὐτην εἰναι
ταυτην ἐγωγε ὠ Λαχης την των δεινων και θαρραλεων ἐπιστημην και ἐν πολεμῳ και ἐν τοις ἀλλοις ἁπασιν
προς τι τουτʼ εἰπες βλεψας ὠ Λαχης
οὐκουν διδασκωμεν αὐτον ἀλλα μη λοιδορωμεν
οὐκ ἀλλα μοι δοκει ὠ Σωκρατες Λαχης ἐπιθυμειν κἀμε φανηναι μηδεν λεγοντα ὁτι και αὐτος ἀρτι τοιουτος τις ἐφανη
πανυ μεν οὐν ὠ Νικια και πειρασομαι γε ἀποφηναι
ἐπει αὐτικα ἐν ταις νοσοις οὐχ οἱ ἰατροι τα δεινα ἐπιστανται
ἠ οἱ ἀνδρειοι δοκουσι σοι ἐπιστασθαι
ἠ τους ἰατρους συ ἀνδρειους καλεις
καιτοι τα γε ἐν τῃ γεωργιᾳ δεινα οὑτοι δηπου ἐπιστανται και οἱ ἀλλοι δημιουργοι ἁπαντες τα ἐν ταις αὑτων τεχναις δεινα τε και θαρραλεα ἰσασιν
ἀλλʼ οὐδεν τι μαλλον οὑτοι ἀνδρειοι εἰσιν
τι δοκει Λαχης λεγειν ὠ Νικια
και γαρ λεγει γε τι οὐ μεντοι ἀληθες γε
ὁτι οἰεται τους ἰατρους πλεον τι εἰδεναι περι τους καμνοντας ἠ το ὑγιεινον εἰπειν οἱον τε και νοσωδες
οἱ δε δηπου τοσουτον μονον ἰσασιν
εἰ δε δεινον τῳ τουτο ἐστιν το ὑγιαινειν μαλλον ἠ το καμνειν ἡγῃ συ τουτι ὠ Λαχης τους ἰατρους ἐπιστασθαι
ἠ οὐ πολλοις οἰει ἐκ της νοσου ἀμεινον εἰναι μη ἀναστηναι ἠ ἀναστηναι
συ πασι φῃς ἀμεινον εἰναι ζην και οὐ πολλοις κρειττον τεθναναι
οἱς οὐν τεθναναι λυσιτελει ταὐτα οἰει δεινα εἰναι και οἱς ζην
ἀλλα τουτο δη συ διδως τοις ἰατροις γιγνωσκειν ἠ ἀλλῳ τινι δημιουργῳ πλην τῳ των δεινων και μη δεινων ἐπιστημονι ὁν ἐγω ἀνδρειον καλω
ἐγωγε ὁτι γε τους μαντεις καλει τους ἀνδρειους
τις γαρ δη ἀλλος εἰσεται ὁτῳ ἀμεινον ζην ἠ τεθναναι
καιτοι συ ὠ Νικια ποτερον ὁμολογεις μαντις εἰναι ἠ οὐτε μαντις οὐτε ἀνδρειος
μαντει αὐ οἰει προσηκει τα δεινα γιγνωσκειν και τα θαρραλεα
ὡι ἐγω λεγω πολυ μαλλον ὠ βελτιστε
ἐπει μαντιν γε τα σημεια μονον δει γιγνωσκειν των ἐσομενων εἰτε τῳ θανατος εἰτε νοσος εἰτε ἀποβολη χρηματων ἐσται εἰτε νικη εἰτε ἡττα ἠ πολεμου ἠ και ἀλλης τινος ἀγωνιας
ὁτι δε τῳ ἀμεινον τουτων ἠ παθειν ἠ μη παθειν τι μαλλον μαντει προσηκει κριναι ἠ ἀλλῳ ὁτῳουν
ἀλλʼ ἐγω τουτου οὐ μανθανω ὠ Σωκρατες ὁτι βουλεται λεγειν
οὐτε γαρ μαντιν οὐτε ἰατρον οὐτε ἀλλον οὐδενα δηλοι ὁντινα λεγει τον ἀνδρειον εἰ μη εἰ θεον τινα λεγει αὐτον εἰναι
ἐμοι μεν οὐν φαινεται Νικιας οὐκ ἐθελειν γενναιως ὁμολογειν ὁτι οὐδεν λεγει ἀλλα στρεφεται ἀνω και κατω ἐπικρυπτομενος την αὑτου ἀποριαν
καιτοι κἀν ἡμεις οἱοι τε ἠμεν ἀρτι ἐγω τε και συ τοιαυτα στρεφεσθαι εἰ ἐβουλομεθα μη δοκειν ἐναντια ἡμιν αὐτοις λεγειν
εἰ μεν οὐν ἐν δικαστηριῳ ἡμιν οἱ λογοι ἠσαν εἰχεν ἀν τινα λογον ταυτα ποιειν
νυν δε τι ἀν τις ἐν συνουσιᾳ τοιᾳδε ματην κενοις λογοις αὐτος αὑτον κοσμοι
οὐδεν οὐδʼ ἐμοι δοκει ὠ Λαχης
ἀλλʼ ὁρωμεν μη Νικιας οἰεται τι λεγειν και οὐ λογου ἑνεκα ταυτα λεγει
αὐτου οὐν σαφεστερον πυθωμεθα τι ποτε νοει
και ἐαν τι φαινηται λεγων συγχωρησομεθα εἰ δε μη διδαξομεν
συ τοινυν ὠ Σωκρατες εἰ βουλει πυνθανεσθαι πυνθανου
κοινη γαρ ἐσται ἡ πυστις ὑπερ ἐμου τε και σου
λεγε δη μοι ὠ Νικιαμαλλον δʼ ἡμιν
κοινουμεθα γαρ ἐγω τε και Λαχης τον λογοντην ἀνδρειαν ἐπιστημην φῃς δεινων τε και θαρραλεων εἰναι
τουτο δε οὐ παντος δη εἰναι ἀνδρος γνωναι ὁποτε γε μητε ἰατρος μητε μαντις αὐτο γνωσεται μηδε ἀνδρειος ἐσται ἐαν μη αὐτην ταυτην την ἐπιστημην προσλαβῃ
κατα την παροιμιαν ἀρα τῳ ὀντι οὐκ ἀν πασα ὑς γνοιη οὐδʼ ἀν ἀνδρεια γενοιτο
δηλον δη ὠ Νικια ὁτι οὐδε την Κρομμυωνιαν ὑν πιστευεις συ γε ἀνδρειαν γεγονεναι
τουτο δε λεγω οὐ παιζων ἀλλʼ ἀναγκαιον οἰμαι τῳ ταυτα λεγοντι μηδενος θηριου ἀποδεχεσθαι ἀνδρειαν ἠ συγχωρειν θηριον τι οὑτω σοφον εἰναι ὡστε ἁ ὀλιγοι ἀνθρωπων ἰσασι δια το χαλεπα εἰναι γνωναι ταυτα λεοντα ἠ παρδαλιν ἠ τινα καπρον φαναι εἰδεναι
ἀλλʼ ἀναγκη ὁμοιως λεοντα και ἐλαφον και ταυρον και πιθηκον προς ἀνδρειαν φαναι πεφυκεναι τον τιθεμενον ἀνδρειαν τουθʼ ὁπερ συ τιθεσαι
νη τους θεους και εὐ γε λεγεις ὠ Σωκρατες
και ἡμιν ὡς ἀληθως τουτο ἀποκριναι ὠ Νικια ποτερον σοφωτερα φῃς ἡμων ταυτα εἰναι τα θηρια ἁ παντες ὁμολογουμεν ἀνδρεια εἰναι ἠ πασιν ἐναντιουμενος τολμᾳς μηδε ἀνδρεια αὐτα καλειν
οὐ γαρ τι ὠ Λαχης ἐγωγε ἀνδρεια καλω οὐτε θηρια οὐτε ἀλλο οὐδεν το τα δεινα ὑπο ἀνοιας μη φοβουμενον ἀλλʼ ἀφοβον και μωρον
ἠ και τα παιδια παντα οἰει με ἀνδρεια καλειν ἁ διʼ ἀνοιαν οὐδεν δεδοικεν
ἀλλʼ οἰμαι το ἀφοβον και το ἀνδρειον οὐ ταὐτον ἐστιν
ἐγω δε ἀνδρειας μεν και προμηθιας πανυ τισιν ὀλιγοις οἰμαι μετειναι θρασυτητος δε και τολμης και του ἀφοβου μετα ἀπρομηθιας πανυ πολλοις και ἀνδρων και γυναικων και παιδων και θηριων
ταυτʼ οὐν ἁ συ καλεις ἀνδρεια και οἱ πολλοι ἐγω θρασεα καλω ἀνδρεια δε τα φρονιμα περι ὡν λεγω
θεασαι ὠ Σωκρατες ὡς εὐ ὁδε ἑαυτον δη ὡς οἰεται κοσμει τῳ λογῳ
οὑς δε παντες ὁμολογουσιν ἀνδρειους εἰναι τουτους ἀποστερειν ἐπιχειρει ταυτης της τιμης
οὐκουν σε γε ὠ Λαχης ἀλλα θαρρει
φημι γαρ σε εἰναι σοφον και Λαμαχον γε εἰπερ ἐστε ἀνδρειοι και ἀλλους γε συχνους Ἀθηναιων
οὐδεν ἐρω προς ταυτα ἐχων εἰπειν ἱνα μη με φῃς ὡς ἀληθως Αἰξωνεα εἰναι
και γαρ μοι δοκεις οὐδε ᾐσθησθαι ὁτι ταυτην την σοφιαν παρα Δαμωνος του ἡμετερου ἑταιρου παρειληφεν ὁ δε Δαμων τῳ προδικῳ πολλα πλησιαζει ὁς δη δοκει των σοφιστων καλλιστα τα τοιαυτα ὀνοματα διαιρειν
και γαρ πρεπει ὠ Σωκρατες σοφιστῃ τα τοιαυτα μαλλον κομψευεσθαι ἠ ἀνδρι ὁν ἡ πολις ἀξιοι αὑτης προεσταναι
πρεπει μεν που ὠ μακαριε των μεγιστων προστατουντι μεγιστης φρονησεως μετεχειν
δοκει δε μοι Νικιας ἀξιος εἰναι ἐπισκεψεως ὁποι ποτε βλεπων τοὐνομα τουτο τιθησι την ἀνδρειαν
μη μεντοι οἰου με ἀφησειν σε της κοινωνιας του λογου ἀλλα προσεχε τον νουν και συσκοπει τα λεγομενα
ταυτα δη ἐστω εἰ δοκει χρηναι
συ δε Νικια λεγε ἡμιν παλιν ἐξ ἀρχης
οἰσθʼ ὁτι την ἀνδρειαν κατʼ ἀρχας του λογου ἐσκοπουμεν ὡς μερος ἀρετης σκοπουντες
οὐκουν και συ τουτο ἀπεκρινω ὡς μοριον ὀντων δη και ἀλλων μερων ἁ συμπαντα ἀρετη κεκληται
ἀρʼ οὐν ἁπερ ἐγω και συ ταυτα λεγεις
ἐγω δε καλω προς ἀνδρειᾳ σωφροσυνην και δικαιοσυνην και ἀλλʼ ἀττα τοιαυτα
ταυτα μεν γαρ ὁμολογουμεν περι δε των δεινων και θαρραλεων σκεψωμεθα ὁπως μη συ μεν ἀλλʼ ἀττα ἡγῃ ἡμεις δε ἀλλα
ἁ μεν οὐν ἡμεις ἡγουμεθα φρασομεν σοι
συ δε ἀν μη ὁμολογῃς διδαξεις
ἡγουμεθα δʼ ἡμεις δεινα μεν εἰναι ἁ και δεος παρεχει θαρραλεα δε ἁ μη δεος παρεχειδεος δε παρεχει οὐ τα γεγονοτα οὐδε τα παροντα των κακων ἀλλα τα προσδοκωμενα
δεος γαρ εἰναι προσδοκιαν μελλοντος κακουἠ οὐχ οὑτω και συνδοκει ὠ Λαχης
τα μεν ἡμετερα τοινυν ὠ Νικια ἀκουεις ὁτι δεινα μεν τα μελλοντα κακα φαμεν εἰναι θαρραλεα δε τα μη κακα ἠ ἀγαθα μελλοντα
συ δε ταυτῃ ἠ ἀλλῃ περι τουτων λεγεις
τουτων δε γε την ἐπιστημην ἀνδρειαν προσαγορευεις
ἐτι δη το τριτον σκεψωμεθα εἰ συνδοκει σοι τε και ἡμιν
δοκει γαρ δη ἐμοι τε και τῳδε περι ὁσων ἐστιν ἐπιστημη οὐκ ἀλλη μεν εἰναι περι γεγονοτος εἰδεναι ὁπῃ γεγονεν ἀλλη δε περι γιγνομενων ὁπῃ γιγνεται ἀλλη δε ὁπῃ ἀν καλλιστα γενοιτο και γενησεται το μηπω γεγονος ἀλλʼ ἡ αὐτη
οἱον περι το ὑγιεινον εἰς ἁπαντας τους χρονους οὐκ ἀλλη τις ἠ ἰατρικη μια οὐσα ἐφορᾳ και γιγνομενα και γεγονοτα και γενησομενα ὁπῃ γενησεται
και περι τα ἐκ της γης αὐ φυομενα ἡ γεωργια ὡσαυτως ἐχει
και δηπου τα περι τον πολεμον αὐτοι ἀν μαρτυρησαιτε ὁτι ἡ στρατηγια καλλιστα προμηθειται τα τε ἀλλα και περι το μελλον ἐσεσθαι οὐδε τῃ μαντικῃ οἰεται δειν ὑπηρετειν ἀλλα ἀρχειν ὡς εἰδυια καλλιον τα περι τον πολεμον και γιγνομενα και γενησομενα
και ὁ νομος οὑτω ταττει μη τον μαντιν του στρατηγου ἀρχειν ἀλλα τον στρατηγον του μαντεως
συ ἡμιν ὠ Νικια συμφῃς περι των αὐτων την αὐτην ἐπιστημην και ἐσομενων και γιγνομενων και γεγονοτων ἐπαϊειν
δοκει γαρ μοι οὑτως ὠ Σωκρατες
οὐκουν ὠ ἀριστε και ἡ ἀνδρεια των δεινων ἐπιστημη ἐστιν και θαρραλεων ὡς φῃς
τα δε δεινα ὡμολογηται και τα θαρραλεα τα μεν μελλοντα ἀγαθα τα δε μελλοντα κακα εἰναι
ἡ δε γʼ αὐτη ἐπιστημη των αὐτων και μελλοντων και παντως ἐχοντων εἰναι
οὐ μονον ἀρα των δεινων και θαρραλεων ἡ ἀνδρεια ἐπιστημη ἐστιν
οὐ γαρ μελλοντων μονον περι των ἀγαθων τε και κακων ἐπαϊει ἀλλα και γιγνομενων και γεγονοτων και παντως ἐχοντων ὡσπερ αἱ ἀλλαι ἐπιστημαι
μερος ἀρα ἀνδρειας ἡμιν ὠ Νικια ἀπεκρινω σχεδον τι τριτον
καιτοι ἡμεις ἠρωτωμεν ὁλην ἀνδρειαν ὁτι εἰη
και νυν δη ὡς ἐοικεν κατα τον σον λογον οὐ μονον δεινων τε και θαρραλεων ἐπιστημη ἡ ἀνδρεια ἐστιν ἀλλα σχεδον τι ἡ περι παντων ἀγαθων τε και κακων και παντως ἐχοντων ὡς νυν αὐ ὁ σος λογος ἀνδρεια ἀν εἰη
οὑτως αὐ μετατιθεσθαι ἠ πως λεγεις ὠ Νικια
δοκει οὐν σοι ὠ δαιμονιε ἀπολειπειν ἀν τι ὁ τοιουτος ἀρετης εἰπερ εἰδειη τα τε ἀγαθα παντα και πανταπασιν ὡς γιγνεται και γενησεται και γεγονε και τα κακα ὡσαυτως
και τουτον οἰει ἀν συ ἐνδεα εἰναι σωφροσυνης ἠ δικαιοσυνης τε και ὁσιοτητος ᾡ γε μονῳ προσηκει και περι θεους και περι ἀνθρωπους ἐξευλαβεισθαι τε τα δεινα και τα μη και τἀγαθα ποριζεσθαι ἐπισταμενῳ ὀρθως προσομιλειν
λεγειν τι ὠ Σωκρατες μοι δοκεις
οὐκ ἀρα ὠ Νικια μοριον ἀρετης ἀν εἰη το νυν σοι λεγομενον ἀλλα συμπασα ἀρετη
και μην ἐφαμεν γε την ἀνδρειαν μοριον εἰναι ἑν των της ἀρετης
το δε γε νυν λεγομενον οὐ φαινεται
οὐκ ἀρα ηὑρηκαμεν ὠ Νικια ἀνδρεια ὁτι ἐστιν
και μην ἐγωγε ὠ φιλε Νικια ᾠμην σε εὑρησειν ἐπειδη ἐμου κατεφρονησας Σωκρατει ἀποκριναμενου
πανυ δη μεγαλην ἐλπιδα εἰχον ὡς τῃ παρα του Δαμωνος σοφιᾳ αὐτην ἀνευρησεις
εὐ γε ὠ Λαχης ὁτι οὐδεν οἰει συ ἐτι πραγμα εἰναι ὁτι αὐτος ἀρτι ἐφανης ἀνδρειας περι οὐδεν εἰδως ἀλλʼ εἰ και ἐγω ἑτερος τοιουτος ἀναφανησομαι προς τουτο βλεπεις και οὐδεν ἐτι διοισει ὡς ἐοικε σοι μετʼ ἐμου μηδεν εἰδεναι ὡν προσηκει ἐπιστημην ἐχειν ἀνδρι οἰομενῳ τι εἰναι
συ μεν οὐν μοι δοκεις ὡς ἀληθως ἀνθρωπειον πραγμα ἐργαζεσθαι οὐδε προς σαυτον βλεπειν ἀλλα προς τους ἀλλους
ἐγω δʼ οἰμαι ἐμοι περι ὡν ἐλεγομεν νυν τε ἐπιεικως εἰρησθαι και εἰ τι αὐτων μη ἱκανως εἰρηται ὑστερον ἐπανορθωσεσθαι και μετα Δαμωνοςοὑ συ που οἰει καταγελαν και ταυτα οὐδʼ ἰδων πωποτε τον Δαμωνακαι μετʼ ἀλλων
και ἐπειδαν βεβαιωσωμαι αὐτα διδαξω και σε και οὐ φθονησω
δοκεις γαρ μοι και μαλα σφοδρα δεισθαι μαθειν
σοφος γαρ τοι συ εἰ ὠ Νικια
ἀλλʼ ὁμως ἐγω Λυσιμαχῳ τῳδε και Μελησιᾳ συμβουλευω σε μεν και ἐμε περι της παιδειας των νεανισκων χαιρειν ἐαν Σωκρατη δε τουτονι ὁπερ ἐξ ἀρχης ἐλεγον μη ἀφιεναι
εἰ δε και ἐμοι ἐν ἡλικιᾳ ἠσαν οἱ παιδες ταὐτα ἀν ταυτʼ ἐποιουν
ἐανπερ ἐθελῃ Σωκρατης των μειρακιων ἐπιμελεισθαι μηδενα ἀλλον ζητειν
ἐπει κἀν ἐγω τον Νικηρατον τουτῳ ἡδιστα ἐπιτρεποιμι εἰ ἐθελοι οὑτος
ἀλλα γαρ ἀλλους μοι ἑκαστοτε συνιστησιν ὁταν τι αὐτῳ περι τουτου μνησθω αὐτος δε οὐκ ἐθελει
ἀλλʼ ὁρα ὠ Λυσιμαχε εἰ τι σου ἀν μαλλον ὑπακουοι Σωκρατης
δικαιον γε τοι ὠ Νικια ἐπει και ἐγω τουτῳ πολλα ἀν ἐθελησαιμι ποιειν ἁ οὐκ ἀν ἀλλοις πανυ πολλοις ἐθελοιμι
ὑπακουσῃ τι και συμπροθυμησῃ ὡς βελτιστοις γενεσθαι τοις μειρακιοις
και γαρ ἀν δεινον εἰη ὠ Λυσιμαχε τουτο γε μη ἐθελειν τῳ συμπροθυμεισθαι ὡς βελτιστῳ γενεσθαι
εἰ μεν οὐν ἐν τοις διαλογοις τοις ἀρτι ἐγω μεν ἐφανην εἰδως τωδε δε μη εἰδοτε δικαιον ἀν ἠν ἐμε μαλιστα ἐπι τουτο το ἐργον παρακαλειν νυν δʼ ὁμοιως γαρ παντες ἐν ἀποριᾳ ἐγενομεθα
τι οὐν ἀν τις ἡμων τινα προαιροιτο
ἐμοι μεν οὐν δη αὐτῳ δοκει οὐδενα
ἀλλʼ ἐπειδη ταυτα οὑτως ἐχει σκεψασθε ἀν τι δοξω συμβουλευειν ὑμιν
ἐγω γαρ φημι χρηναι ὠ ἀνδρες οὐδεις γαρ ἐκφορος λογοςκοινῃ παντας ἡμας ζητειν μαλιστα μεν ἡμιν αὐτοις διδασκαλον ὡς ἀριστονδεομεθα γαρἐπειτα και τοις μειρακιοις μητε χρηματων φειδομενους μητε ἀλλου μηδενος
ἐαν δε ἡμας αὐτους ἐχειν ὡς νυν ἐχομεν οὐ συμβουλευω
εἰ δε τις ἡμων καταγελασεται ὁτι τηλικοιδε ὀντες εἰς διδασκαλων ἀξιουμεν φοιταν τον Ὁμηρον δοκει μοι χρηναι προβαλλεσθαι ὁς ἐφη οὐκ ἀγαθην
και ἡμεις οὐν ἐασαντες χαιρειν εἰ τις τι ἐρει κοινῃ ἡμων αὐτων και των μειρακιων ἐπιμελειαν ποιησωμεθα
ἐμοι μεν ἀρεσκει ὠ Σωκρατες ἁ λεγεις
και ἐθελω ὁσῳπερ γεραιτατος εἰμι τοσουτῳ προθυμοτατα μανθανειν μετα των νεανισκων
αὐριον ἑωθεν ἀφικου οἰκαδε και μη ἀλλως ποιησῃς ἱνα βουλευσωμεθα περι αὐτων τουτων το δε νυν εἰναι την συνουσιαν διαλυσωμεν
ἀλλα ποιησω ὠ Λυσιμαχε ταυτα και ἡξω παρα σε αὐριον ἐαν θεος ἐθελῃ
