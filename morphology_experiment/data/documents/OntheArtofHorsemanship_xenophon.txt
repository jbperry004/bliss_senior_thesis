ἐπειδη δια το συμβηναι ἡμιν πολυν χρονον ἱππευειν οἰομεθα ἐμπειροι ἱππικης γεγενησθαι βουλομεθα και τοις νεωτεροις των φιλων δηλωσαι ᾑ ἀν νομιζομεν αὐτους ὀρθοτατα ἱπποις προσφερεσθαι
συνεγραψε μεν οὐν και Σιμων περι ἱππικης ὁς και τον κατα το Ἐλευσινιον Ἀθηνησιν ἱππον χαλκουν ἀνεθηκε και ἐν τῳ βαθρῳ τα ἑαυτου ἐργα ἐξετυπωσεν
ἡμεις γε μεντοι ὁσοις συνετυχομεν ταὐτα γνοντες ἐκεινῳ οὐκ ἐξαλειφομεν ἐκ των ἡμετερων ἀλλα πολυ ἡδιον παραδωσομεν αὐτα τοις φιλοις νομιζοντες ἀξιοπιστοτερα εἰναι ὁτι κἀκεινος κατα ταὐτα ἡμιν ἐγνω ἱππικος ὠν
και ὁσα δη παρελιπεν ἡμεις πειρασομεθα δηλωσαι
πρωτον δε γραψομεν ὡς ἀν τις ἡκιστα ἐξαπατῳτο ἐν ἱππωνιᾳ
του μεν τοινυν ἐτι ἀδαμαστου πωλου δηλον ὁτι το σωμα δει δοκιμαζειν
της γαρ ψυχης οὐ πανυ σαφη τεκμηρια παρεχεται ὁ μηπω ἀναβαινομενος
του γε μην σωματος πρωτον φαμεν χρηναι τους ποδας σκοπειν
ὡσπερ γαρ οἰκιας οὐδεν ὀφελος ἀν εἰη εἰ τα ἀνω πανυ καλα ἐχοι μη ὑποκειμενων οἱων δει θεμελιων οὑτω και ἱππου πολεμιστηριου οὐδεν ἀν ὀφελος εἰη οὐδʼ εἰ τἀλλα παντα ἀγαθα ἐχοι κακοπους δʼ εἰη
οὐδενι γαρ ἀν δυναιτο των ἀγαθων χρησθαι
ποδας δʼ ἀν τις δοκιμαζοι πρωτον μεν τους ὀνυχας σκοπων
οἱ γαρ παχεις πολυ των λεπτων διαφερουσιν εἰς εὐποδιαν
ἐπειτα οὐδε τουτο δει λανθανειν ποτερον αἱ ὁπλαι εἰσιν ὑψηλαι ἠ ταπειναι και ἐμπροσθεν και ὀπισθεν ἠ χαμηλαι
αἱ μεν γαρ ὑψηλαι πορρω ἀπο του δαπεδου ἐχουσι την χελιδονα καλουμενην αἱ δε ταπειναι ὁμοιως βαινουσι τῳ τε ἰσχυροτατῳ και τῳ μαλακωτατῳ του ποδος ὡσπερ οἱ βλαισοι των ἀνθρωπων
και τῳ ψοφῳ δε ἐφη Σιμων δηλους εἰναι τους εὐποδας καλως λεγων
ὡσπερ γαρ κυμβαλον ψοφει προς το δαπεδον ἡ κοιλη ὁπλη
ἐπει δε ἠρξαμεθα ἐντευθεν ταυτῃ και ἀναβησομεθα προς το ἀλλο σωμα
δει τοινυν και τα ἀνωτερω μεν των ὁπλων κατωτερω δε των κυνηποδων ὀστα μητε ἀγαν ὀρθα εἰναι ὡσπερ αἰγος
ἀντιτυπωτερα γαρ ὀντα κοπτει τε τον ἀναβατην και παραπιμπραται μαλλον τα τοιαυτα σκελη
οὐδε μην ἀγαν ταπεινα τα ὀστα δει εἰναι
ψιλοιντο γαρ ἀν και ἑλκοιντο οἱ κυνηποδες εἰτʼ ἐν βωλοις εἰτʼ ἐν λιθοις ἐλαυνοιτο ὁ ἱππος
των γε μην κνημων τα ὀστα παχεα χρη εἰναι
ταυτα γαρ ἐστι στηριγγες του σωματος
οὐ μεντοι φλεψι γε οὐδε σαρξι παχεα
εἰ δε μη ὁταν ἐν σκληροις ἐλαυνηται ἀναγκη αἱματος ταυτα πληρουσθαι και κρισσους γιγνεσθαι και παχυνεσθαι μεν τα σκελη ἀφιστασθαι δε το δερμα
χαλωντος δε τουτου πολλακις και ἡ περονη ἀποστασα χωλον ἀπεδειξε τον ἱππον
τα γε μην γονατα ἠν βαδιζων ὁ πωλος ὑγρως καμπτῃ εἰκαζοις ἀν και ἱππευοντα ὑγρα ἑξειν τα σκελη
παντες γαρ προϊοντος του χρονου ὑγροτερως καμπτουσιν ἐν τοις γονασι
ἀπταιστοτερον γαρ και ἀκοπωτερον τον ἱππον των σκληρων σκελων παρεχει
μηροι γε μεντοι οἱ ὑπο ταις ὠμοπλαταις ἠν παχεις ὠσιν ἰσχυροτεροι τε και εὐπρεπεστεροι ὡσπερ ἀνδρος φαινονται
και μην στερνα πλατυτερα ὀντα και προς καλλος και προς ἰσχυν και προς το μη ἐπαλλαξ ἀλλα δια πολλου τα σκελη φερειν εὐφυεστερα
ἀπο γε μην του στερνου ὁ μεν αὐχην αὐτου μη ὡσπερ καπρου προπετης πεφυκοι ἀλλʼ ὡσπερ ἀλεκτρυονος ὀρθος προς την κορυφην ἡκοι λαγαρος δε εἰη τα κατα την συγκαμπην ἡ δε κεφαλη ὀστωδης οὐσα μικραν σιαγονα ἐχοι
οὑτως ὁ μεν τραχηλος προ του ἀναβατου ἀν εἰη το δε ὀμμα τα προ των ποδων ὁρῳη
και βιαζεσθαι δε ἡκιστʼ ἀν δυναιτο ὁ τοιουτον σχημα ἐχων και εἰ πανυ θυμοειδης εἰη
οὐ γαρ ἐγκαμπτοντες ἀλλʼ ἐκτεινοντες τον τραχηλον και την κεφαλην βιαζεσθαι οἱ ἱπποι ἐπιχειρουσι
σκοπειν δε χρη και εἰ ἀμφοτεραι μαλακαι αἱ γναθοι ἠ σκληρα ἡ ἑτερα
ἑτερογναθοι γαρ ὡς τα πολλα οἱ μη ὁμοιας τας γναθους ἐχοντες γιγνονται
και μην το ἐξοφθαλμον εἰναι ἐγρηγορος μαλλον φαινεται του κοιλοφθαλμου και ἐπι πλεον δʼ ἀν ὁ τοιουτος ὁρῳη
και μυκτηρες γε οἱ ἀναπεπταμενοι των συμπεπτωκοτων εὐπνοωτεροι τε ἁμα εἰσι και γοργοτερον τον ἱππον ἀποδεικνυουσι
και γαρ ὁταν ὀργιζηται ἱππος ἱππῳ ἠ ἐν ἱππασιᾳ θυμωται εὐρυνει μαλλον τους μυκτηρας
και μην κορυφη μεν μειζων ὠτα δε μικροτερα ἱππωδεστεραν την κεφαλην ἀποφαινει
ἡ δʼ αὐ ὑψηλη ἀκρωμια τῳ τε ἀναβατῃ ἀσφαλεστεραν την ἑδραν και τοις ὠμοις και τῳ σωματι ἰσχυροτεραν την προσφυσιν παρεχεται
ῥαχις γε μην ἡ διπλη της ἁπλης και ἐγκαθησθαι μαλακωτερα και ἰδειν ἡδιων
και πλευρα δε ἡ βαθυτερα και προς την γαστερα ὀγκωδεστερα ἁμα εὐεδροτερον τε και ἰσχυροτερον και εὐχιλοτερον ὡς ἐπι πολυ τον ἱππον παρεχεται
ὀσφυς γε μην ὁσῳ ἀν πλατυτερα τε και βραχυτερα ᾐ τοσουτῳ ῥᾳον μεν ὁ ἱππος τα προσθεν αἰρεται ῥᾳον δε τα ὀπισθεν προσαγεται
και ὁ κενεων δε οὑτω μικροτατος φαινεται ὁσπερ μεγας ὠν μερος μεν τι και αἰσχυνει μερος δε τι και ἀσθενεστερον και δυσφορωτερον αὐ τον ἱππον παρεχεται
τα γε μην ἰσχια πλατεα μεν εἰναι χρη και εὐσαρκα ἱνα ἀκολουθα ᾐ ταις πλευραις και τοις στερνοις
ἠν δε παντα στερεα ᾐ κουφοτερα ἀν τα προς τον δρομον εἰη και ὀξυτερον μαλλον ἀν τον ἱππον παρεχοιτο
μηρους γε μην τους ὑπο τῃ οὐρᾳ ἠν ἁμα πλατειᾳ τῃ γραμμῃ διωρισμενους ἐχῃ οὑτω και τα ὀπισθεν σκελη δια πολλου ὑποθησει
τουτο δε ποιων ἁμα γοργοτεραν τε και ἰσχυροτεραν ἑξει την ὑποβασιν τε και ἱππασιαν και ἁπαντα βελτιων ἐσται ἑαυτου
τεκμηραιο δʼ ἀν και ἀπʼ ἀνθρωπων
ὁταν γαρ τι ἀπο της γης ἀρασθαι βουλωνται διαβαινοντες παντες μαλλον ἠ συμβεβηκοτες ἐπιχειρουσιν αἰρεσθαι
τους γε μην ὀρχεις δει μη μεγαλους τον ἱππον ἐχειν ὁ οὐκ ἐστι πωλου κατιδειν
περι γε μην των κατωθεν ἀστραγαλων ἠ κνημων και κυνηποδων και ὁπλων ταὐτα λεγομεν ἁπερ περι των ἐμπροσθεν
γραψαι δε βουλομαι και ἐξ ὡν ἀν περι μεγεθους ἡκιστα ἀποτυγχανοι τις
ὁτου γαρ ἀν ὠσιν αἱ κνημαι εὐθυς γιγνομενου ὑψηλοταται οὑτος μεγιστος γιγνεται
προϊοντος γαρ του χρονου παντων των τετραποδων αἱ μεν κνημαι εἰς μεγεθος οὐ μαλα αὐξονται προς δε ταυτας ὡς ἀν συμμετρως ἐχῃ συναυξεται και το ἀλλο σωμα
εἰδος μεν δη πωλου οὑτω δοκιμαζοντες μαλιστʼ ἀν ἡμιν δοκουσι τυγχανειν εὐποδος και ἰσχυρου και εὐσαρκου και εὐσχημονος και εὐμεγεθους
εἰ δε τινες αὐξανομενοι μεταβαλλουσιν ὁμως οὑτω θαρρων τις δοκιμαζοι ἀν
πολυ γαρ πλειονες εὐχρηστοι ἐξ αἰσχρων ἠ ἐκ τοιουτων αἰσχροι γιγνονται
ὁπως γε μην δει πωλευειν οὐ δοκει ἡμιν γραπτεον εἰναι
ταττονται μεν γαρ δη ἐν ταις πολεσιν ἱππευειν οἱ τοις χρημασι τε ἱκανωτατοι και της πολεως οὐκ ἐλαχιστον μετεχοντες
πολυ δε κρειττον του πωλοδαμνειν εἰναι τῳ μεν νεῳ εὐεξιας τε ἐπιμελεισθαι της ἑαυτου και ἱππικην ἐν ἠ ἐπισταμενῳ ἠδη ἱππαζεσθαι μελεταν τῳ δε πρεσβυτερῳ του τε οἰκου και των φιλων και των πολιτικων και των πολεμικων μαλλον ἠ ἀμφι πωλευσιν διατριβειν
ὁ μεν δη ὡσπερ ἐγω γιγνωσκων περι πωλειας δηλον ὁτι ἐκδωσει τον πωλον
χρη μεντοι ὡσπερ τον παιδα ὁταν ἐπι τεχνην ἐκδῳ συγγραψαμενον ἁ δεησει ἐπισταμενον ἀποδουναι οὑτως ἐκδιδοναι
ταυτα γαρ ὑπομνηματα ἐσται τῳ πωλοδαμνῃ ὡν δει ἐπιμεληθηναι εἰ μελλει τον μισθον ἀποληψεσθαι
ὁπως μεντοι πρᾳος τε και χειροηθης και φιλανθρωπος ὁ πωλος ἐκδιδωται τῳ πωλοδαμνῃ ἐπιμελητεον
το γαρ τοιουτον οἰκοι τε τα πλειστα και δια του ἱπποκομου ἀποτελειται ἠν ἐπιστηται το μεν πεινην και διψην και μυωπιζεσθαι παρασκευαζειν μετʼ ἐρημιας γιγνεσθαι τῳ πωλῳ το δε φαγειν και πιειν και το των λυπουντων ἀπαλλαττεσθαι διʼ ἀνθρωπων
τουτων γαρ γιγνομενων ἀναγκη μη μονον φιλεισθαι ἀλλα και ποθεισθαι ὑπο πωλων ἀνθρωπους
και ἁπτεσθαι δε χρη ὡν ψηλαφωμενων ὁ ἱππος μαλιστα ἡδεται
ταυτα δʼ ἐστι τα τε λασιωτατα και οἱς αὐτος ἡκιστʼ ἀν δυναιτο ὁ ἱππος ἠν τι λυπῃ αὐτον ἐπικουρειν
προστεταχθω δε τῳ ἱπποκομῳ και το διʼ ὀχλου διαγειν και παντοδαπαις μεν ὀψεσι παντοδαποις δε ψοφοις πλησιαζειν
τουτων δε ὁσα ἀν ὁ πωλος φοβηται οὐ χαλεπαινοντα δει ἀλλα πραϋνοντα διδασκειν ὁτι οὐ δεινα ἐστι
και περι μεν πωλειας ἀρκειν μοι δοκει τῳ ἰδιωτῃ εἰπειν τοσαυτα πραττειν
ὁταν γε μην ἱππαζομενον ὠνηται τις ὑπομνηματα γραψομεν ἁ δει καταμανθανειν τον μελλοντα μη ἐξαπατασθαι ἐν ἱππωνιᾳ
πρωτον μεν τοινυν μη λαθετω αὐτον τις ἡ ἡλικια
ὁ γαρ μηκετι ἐχων γνωμονας οὐτʼ ἐλπισιν εὐφραινει οὐτε ὁμοιως εὐαπαλλακτος γιγνεται
ὁποτε δε ἡ νεοτης σαφης δει αὐ μη λαθειν πως μεν εἰς το στομα δεχεται τον χαλινον πως δε περι τα ὠτα την κορυφαιαν
ταυτα δʼ ἡκιστʼ ἀν λανθανοι εἰ ὁρωντος μεν του ὠνουμενου ἐμβαλλοιτο ὁ χαλινος ὁρωντος δʼ ἐξαιροιτο
ἐπειτα δε προσεχειν δει τον νουν πως ἐπι τον νωτον δεχεται τον ἀναβατην
πολλοι γαρ ἱπποι χαλεπως προσιενται ἁ προδηλα αὐτοις ἐστιν ὁτι προσεμενοι πονειν ἀναγκασθησονται
σκεπτεον δε και τοδε εἰ ἀναβαθεις ἐθελει ἀφʼ ἱππων ἀποχωρειν ἠ εἰ παρʼ ἑστηκοτας ἱππευων μη ἐκφερει προς τουτους
εἰσι δε οἱ δια κακην ἀγωγην και προς τας οἰκαδε ἀφοδους φευγουσιν ἐκ των ἱππασιων
τους γε μην ἑτερογναθους μηνυει μεν και ἡ πεδη καλουμενη ἱππασια πολυ δε μαλλον και το μεταβαλλεσθαι την ἱππασιαν
πολλοι γαρ οὐκ ἐγχειρουσιν ἐκφερειν ἠν μη ἁμα συμβῃ ἡ τε ἀδικος γναθος και ἡ προς οἰκον ἐκφορα
δει γε μην εἰδεναι και εἰ ἀφεθεις εἰς ταχος ἀναλαμβανεται ἐν βραχει και εἰ ἀποστρεφεσθαι ἐθελει
ἀγαθον δε μη ἀπειρον εἰναι εἰ και πληγῃ ἐγερθεις ἐθελει ὁμοιως πειθεσθαι
ἀχρηστον μεν γαρ δηπου και οἰκετης και στρατευμα ἀπειθες
ἱππος δε ἀπειθης οὐ μονον ἀχρηστος ἀλλα πολλακις και ὁσαπερ προδοτης διαπραττεται
ἐπει δε πολεμιστηριον ἱππον ὑπεθεμεθα ὠνεισθαι ληπτεον πειραν ἁπαντων ὁσωνπερ και ὁ πολεμος πειραν λαμβανει
ἐστι δε ταυτα ταφρους διαπηδαν τειχια ὑπερβαινειν ἐπʼ ὀχθους ἀνορουειν ἀπʼ ὀχθων καθαλλεσθαι
και προς ἀναντες δε και κατα πρανους και πλαγια ἐλαυνοντα πειραν λαμβανειν
παντα γαρ ταυτα και την ψυχην εἰ καρτερα και το σωμα εἰ ὑγιες δοκιμαζει
οὐ μεντοι τον μη καλως πανυ ταυτα ποιουντα ἀποδοκιμαστεον
πολλοι γαρ οὐ δια το μη δυνασθαι ἀλλα δια το ἀπειροι εἰναι τουτων ἐλλειπονται
μαθοντες δε και ἐθισθεντες και μελετησαντες καλως ἀν ταυτα παντα ποιοιεν εἰ γʼ ἀλλως ὑγιεις και μη κακοι εἰεν
τους γε μεντοι ὑποπτας φυσει φυλακτεον
οἱ γαρ ὑπερφοβοι βλαπτειν μεν τους πολεμιους ἀφʼ ἑαυτων οὐκ ἐωσι τον δε ἀναβατην ἐσφηλαν τε πολλακις και εἰς τα χαλεπωτατα ἐνεβαλον
δει δε και εἰ τινα χαλεποτητα ἐχοι ὁ ἱππος καταμανθανειν εἰτε προς ἱππους εἰτε προς ἀνθρωπους και εἰ δυσγαργαλις γε εἰη
παντα γαρ ταυτα χαλεπα τοις κεκτημενοις γιγνεται
τας δε γε των χαλινωσεων και ἀναβασεων ἀποκωλυσεις και τἀλλα δη νευματα πολυ ἀν ἐτι μαλλον καταμαθοι τις εἰ πεπονηκοτος ἠδη του ἱππου παλιν πειρῳτο ποιειν ταὐτα ὁσαπερ πριν ἀρξασθαι ἱππευειν
ὁσοι δʼ ἀν πεπονηκοτες ἐθελωσι παλιν ὑποδυεσθαι πονους ἱκανα τεκμηρια παρεχονται ταυτα ψυχης καρτερας
ὡς δε συνελοντι εἰπειν ὁστις εὐπους μεν εἰη πρᾳος δε ἀρκουντως δε ποδωκης ἐθελοι δε και δυναιτο πονους ὑποφερειν πειθοιτο δε μαλιστα οὑτος ἀν εἰκοτως ἀλυποτατος τʼ εἰη και σωτηριωτατος τῳ ἀναβατῃ ἐν τοις πολεμικοις
οἱ δε ἠ δια βλακειαν ἐλασεως πολλης δεομενοι ἠ δια το ὑπερθυμοι εἰναι πολλης θωπειας τε και πραγματειας ἀσχολιαν μεν ταις χερσι του ἀναβατου παρεχουσιν ἀθυμιαν δʼ ἐν τοις κινδυνοις
ὁταν γε μην ἀγασθεις ἱππον πριηται τις και οἰκαδε ἀγαγηται καλον μεν ἐν τοιουτῳ της οἰκιας τον σταθμον εἰναι ὁπου πλειστακις ὁ δεσποτης ὀψεται τον ἱππον
ἀγαθον δε οὑτω κατεσκευασθαι τον ἱππωνα ὡστε μηδεν μαλλον οἱον τʼ εἰναι τον του ἱππου σιτον κλαπηναι ἐκ της φατνης ἠ τον του δεσποτου ἐκ του ταμιειου
ὁ δε τουτου ἀμελων ἐμοι μεν ἑαυτου δοκει ἀμελειν
δηλον γαρ ὁτι ἐν τοις κινδυνοις το αὑτου σωμα τῳ ἱππῳ ὁ δεσποτης παρακατατιθεται
ἐστι δε οὐ μονον του μη κλεπτεσθαι ἑνεκα τον σιτον ἀγαθος ὁ ἐχυρος ἱππων ἀλλʼ ὁτι και ὁταν μη ἐκκομιζῃ τον σιτον ὁ ἱππος φανερον γιγνεται
τουτου δʼ ἀν τις αἰσθανομενος γιγνωσκοι ὁτι ἠ το σωμα ὑπεραιμουν δειται θεραπειας ἠ κοπου ἐνοντος δειται ἀναπαυσεως ἠ κριθιασις ἠ ἀλλη τις ἀρρωστια ὑποδυεται
ἐστι δε ὡσπερ ἀνθρωπῳ οὑτω και ἱππῳ ἀρχομενα παντα εὐιατοτερα ἠ ἐπειδαν ἐνσκιρωθῃ τε και ἐξαμαρτηθῃ τα νοσηματα
ὡσπερ δε του ἱππου σιτου τε και γυμνασιων ἐπιμελητεον ὁπως ἀν το σωμα ἰσχυῃ οὑτω και τους ποδας ἀσκητεον
τα μεν τοινυν ὑγρα τε και λεια των σταθμων λυμαινεται και ταις εὐφυεσιν ὁπλαις
τα δε ὡς μεν μη ὑγρα εἰναι ἀπορρυτα ὡς δε μη λεια λιθους ἐχοντα κατορωρυγμενους προσαλληλους παραπλησιους ὁπλαις το μεγεθος τα γαρ τοιαυτα σταθμα και ἐφεστηκοτων ἁμα στερεοι τους ποδας
ἐπειτα γε μην τῳ ἱπποκομῳ ἐξακτεον μεν τον ἱππον ὁπου ψηξει μεταδετεον δε μετα το ἀριστον ἀπο της φατνης ἱνʼ ἡδιον ἐπι το δειπνον ἰῃ
ὡδε δʼ ἀν αὐ ὁ ἐξω σταθμος βελτιστος εἰη και τους ποδας καρτερυνοι εἰ λιθων στρογγυλων ἀμφιδοχμων ὁσον μνααιων ἁμαξας τετταρας και πεντε χυδην καταβαλοι περιχειλωσας σιδηρῳ ὡς ἀν μη σκεδαννυωνται
ἐπι γαρ τουτων ἑστηκως ὡσπερ ἐν ὁδῳ λιθωδει ἀει μερος τι της ἡμερας πορευοιτο ἀν
ἀναγκη δε και ψηχομενον και μυωπιζομενον χρησθαι ταις ὁπλαις καθαπερ ὁταν βαδιζῃ
και τας χελιδονας δε των ποδων οἱ οὑτω κεχυμενοι λιθοι στερεουσιν
ὡς δε περι των ὁπλων ὁπως στερεαι ἐσονται ἐπιμελητεον οὑτω και τα περι το στομα αὐ ὁπως μαλακα ἐσται ἐπιμελεισθαι δει
τα δʼ αὐτα ἀνθρωπου τε σαρκα και ἱππου στομα ἁπαλυνει
ἱππικου δε ἀνδρος ἡμιν δοκει εἰναι και τον ἱπποκομον πεπαιδευκεναι ἁ δει περι τον ἱππον πραττειν
πρωτον μεν τοινυν της ἐπιφατνιδιας φορβειας ἐπιστασθαι αὐτον δει μηποτε το ἁμμα ποιεισθαι ἐνθαπερ ἡ κορυφαια περιτιθεται
πολλακις γαρ κνων ὁ ἱππος ἐπι τῃ φατνῃ την κεφαλην εἰ μη ἀσινης ἡ φορβεια περι τα ὠτα ἐσται πολλακις ἀν ἑλκη ποιοιη
ἑλκουμενων γε μην τουτων ἀναγκη τον ἱππον και περι το χαλινουσθαι και περι το ψηχεσθαι δυσκολωτερον εἰναι
ἀγαθον δε και το τεταχθαι τῳ ἱπποκομῳ καθʼ ἡμεραν την κοπρον και τα ὑποστρωματα του ἱππου ἐκφερειν εἰς ἑν χωριον
τουτο γαρ ποιων αὐτος τʼ ἀν ῥᾳστα ἀπαλλαττοι και ἁμα τον ἱππον ὠφελοιη
εἰδεναι δε χρη τον ἱπποκομον και τον κημον περιτιθεναι τῳ ἱππῳ και ὁταν ἐπι ψηξιν και ὁταν ἐπι καλιστραν ἐξαγῃ
και ἀει δε ὁποι ἀν ἀχαλινωτον ἀγῃ κημουν δει
ὁ γαρ κημος ἀναπνειν μεν οὐ κωλυει δακνειν δε οὐκ ἐᾳ
και το ἐπιβουλευειν δε περικειμενος μαλλον ἐξαιρει των ἱππων
και μην δεσμευειν τον ἱππον ἀνωθεν της κεφαλης δει
παντα γαρ ὁποσα ἀν δυσκολʼ ᾐ περι το προσωπον ὁ ἱππος ἐκνευειν πεφυκεν ἀνω
ἐκνευων γε μην οὑτω δεδεμενος χαλᾳ μαλλον ἠ διασπᾳ τα δεσμα
ἐπειδαν δε ψηχῃ ἀρχεσθαι μεν ἀπο της κεφαλης και της χαιτης
μη γαρ καθαρων των ἀνω ὀντων ματαιον τα κατω καθαιρειν
ἐπειτα δε κατα μεν το ἀλλο σωμα πασι τοις της καθαρσεως ὀργανοις ἀνισταντα δει την τριχα σοβειν την κονιν κατα φυσιν της τριχος
των δʼ ἐν τῃ ῥαχει τριχων ἀλλῳ μεν ὀργανῳ οὐδενι δει ἁπτεσθαι ταις δε χερσι τριβειν και ἁπαλυνειν ᾑπερ φυσει κεκλινται
ἡκιστα γαρ ἀν βλαπτοι την ἑδραν του ἱππου
ὑδατι δε καταπλυνειν την κεφαλην χρη
ὀστωδης γαρ οὐσα εἰ σιδηρῳ ἠ ξυλῳ καθαιροιτο λυποι ἀν τον ἱππον
και το προκομιον δε χρη βρεχειν
και γαρ αὑται εὐμηκεις οὐσαι αἱ τριχες ὁραν μεν οὐ κωλυουσι τον ἱππον ἀποσοβουσι δε ἀπο των ὀφθαλμων τα λυπουντα
και τους θεους δε οἰεσθαι χρη δεδωκεναι ταυτας τας τριχας ἱππῳ ἀντι των μεγαλων ὠτων ἁ ὀνοις τε και ἡμιονοις ἐδοσαν ἀλεξητηρια προ των ὀμματων
και οὐραν δε και χαιτην πλυνειν χρη ἐπειπερ αὐξειν δει τας τριχας τας μεν ἐν τῃ οὐρᾳ ὁπως ἐπι πλειστον ἐξικνουμενος ἀποσοβηται ὁ ἱππος τα λυπουντα τας δε ἐν τῳ τραχηλῳ ὁπως τῳ ἀναβατῃ ὡς ἀφθονωτατη ἀντιληψις ᾐ
δεδοται δε παρα θεων και ἀγλαϊας ἑνεκεν ἱππῳ χαιτη και προκομιον δε και οὐρα
αἱ γαρ ἀγελαιαι των ἱππων οὐχ ὁμοιως ὑπομενουσι τους ὀνους ἐπι τῃ ὀχειᾳ ἑως ἀν κομωσιν
οὑ ἑνεκα και ἀποκειρουσι προς την ὀχειαν τας ἱππους ἁπαντες οἱ ὀνοβατουντες
την γε μην των σκελων καταπλυσιν ἀφαιρουμεν
ὠφελει μεν γαρ οὐδεν βλαπτει δε τας ὁπλας ἡ καθʼ ἑκαστην ἡμεραν βρεξις
και την ὑπο γαστερα δε ἀγαν καθαρσιν μειουν χρη
αὑτη γαρ λυπει μεν μαλιστα τον ἱππον ὁσῳ δʼ ἀν καθαρωτερα ταυτα γενηται τοσουτῳ πλειω τα λυπουντα ἁθροιζει ὑπο την γαστερα
ἠν δε και πανυ διαπονησηται τις ταυτα οὐ φθανει τʼ ἐξαγομενος ὁ ἱππος και εὐθυς ὁμοιος ἐστι τοις ἀκαθαρτοις
ἀρκει δε και ἡ των σκελων ψηξις αὐταις ταις χερσι γιγνομενη
δηλωσομεν δε και τουτο ὡς ἀν ἀβλαβεστατα μεν τις ἑαυτῳ τῳ δʼ ἱππῳ ὠφελιμωτατα τα προσθεν ψηχοι
ἠν μεν γαρ ἐς το αὐτο βλεπων τῳ ἱππῳ καθαιρῃ κινδυνος και τῳ γονατι και τῃ ὁπλῃ εἰς το προσωπον πληγηναι
ἠν δε ἀντια τῳ ἱππῳ ὁρων και ἐξω του σκελους ὁταν καθαιρῃ κατα την ὠμοπλατην καθιζων ἀποτριβῃ οὑτω παθοι μεν ἀν οὐδεν δυναιτο δʼ ἀν και την χελιδονα του ἱππου θεραπευειν ἀναπτυσσων την ὁπλην
ὡς δʼ αὐτως και τα ὀπισθεν σκελη καθαιρετω
εἰδεναι δε χρη τον περι τον ἱππον ὁτι και ταυτα και τἀλλα παντα ὁσα πραττειν δει ὡς ἡκιστα χρη κατα το προσωπον τε και οὐραν ἀντιον ἑαυτον ποιησαντα προσιεναι
ἠν γαρ ἐπιχειρῃ ἀδικειν κατʼ ἀμφοτερα ταυτα κρειττων ὁ ἱππος ἀνθρωπου
ἐκ πλαγιου δʼ ἀν τις προσιων ἀβλαβεστατα μεν ἑαυτῳ πλειστα δʼ ἀν ἱππῳ δυναιτο χρησθαι
ἐπειδαν δε ἀγειν δεῃ τον ἱππον την μεν ὀπισθεν ἀγωγην δια ταδε οὐκ ἐπαινουμεν ὁτι τῳ μεν ἀγοντι οὑτως ἡκιστα ἐστι φυλαξασθαι τῳ δε ἱππῳ οὑτως μαλιστα ἐξεστι ποιησαι ὁ τι ἀν βουληται
το δʼ αὐ ἐμπροσθεν μακρῳ τῳ ἀγωγει προϊοντα διδασκειν ὑφηγεισθαι τον ἱππον δια ταδε αὐ ψεγομεν
ἐξεστι μεν γαρ τῳ ἱππῳ καθʼ ὁποτερʼ ἀν βουληται των πλαγιων κακουργειν ἐξεστι δε ἀναστρεφομενον ἀντιον γιγνεσθαι τῳ ἀγοντι
ἁθροοι δε δη ἱπποι πως ἀν ποτε ἀλληλων δυναιντο ἀπεχεσθαι οὑτως ἀγομενοι
ἐκ πλαγιου δε ἱππος ἐθισθεις παραγεσθαι ἡκιστα μεν ἀν και ἱππους και ἀνθρωπους δυναιτʼ ἀν κακουργειν καλλιστα δʼ ἀν παρεσκευασμενος τῳ ἀναβατῃ εἰη και εἰ ποτε ἐν ταχει ἀναβηναι δεησειεν
ἱνα δε ὁ ἱπποκομος και τον χαλινον ὀρθως ἐμβαλῃ πρωτον μεν προσιτω κατα τα ἀριστερα του ἱππου
ἐπειτα τας μεν ἡνιας περιβαλων περι την κεφαλην καθετω ἐπι τῃ ἀκρωμιᾳ την δε κορυφαιαν τῃ δεξιᾳ αἰρετω το δε στομιον τῃ ἀριστερᾳ προσφερετω
κἀν μεν δεχηται δηλον ὁτι περιτιθεναι δει τον κεκρυφαλον
ἐαν δε μη ὑποχασκῃ ἐχοντα δει προς τοις ὀδουσι τον χαλινον τον μεγαν δακτυλον της ἀριστερας χειρος εἰσω της γναθου τῳ ἱππῳ ποιησαι
οἱ γαρ πολλοι τουτου γιγνομενου χαλωσι το στομα
ἠν δε μηδʼ οὑτω δεχηται πιεσατω το χειλος περι τῳ κυνοδοντι
και πανυ τινες ὀλιγοι οὐ δεχονται τουτο πασχοντες
δεδιδαχθω δε και ταδε ὁ ἱπποκομος πρωτον μεν μηποτε ἀγειν της ἡνιας τον ἱππον
ἐπειτα δε ὁσον δει ἀπεχειν τον χαλινον των γναθων
ὁ μεν γαρ ἀγαν προς αὐταις τυλοι το στομα ὡστε μη εὐαισθητον εἰναι ὁ δε ἀγαν εἰς ἀκρον το στομα καθιεμενος ἐξουσιαν παρεχει συνδακνοντι το στομιον μη πειθεσθαι
χρη δε τον ἱπποκομον και τα τοιαδε παρατηρειν εἰ μη ῥᾳδιως τον χαλινον ὁ ἱππος δεχεται αἰσθανομενος ὁτι δει πονειν
οὑτω γαρ δη μεγα ἐστι το λαμβανειν ἐθελειν τον ἱππον τον χαλινον ὡς ὁ μη δεχομενος πανταπασιν ἀχρηστος
ἠν δε μη μονον ὁταν πονειν μελλῃ χαλινωται ἀλλα και ὁταν ἐπι τον σιτον και ὁταν ἐξ ἱππασιας εἰς οἰκον ἀπαγηται οὐδεν ἀν εἰη θαυμαστον εἰ ἁρπαζοι τον χαλινον αὐτοματος προτεινομενον
ἀγαθον δε τον ἱπποκομον και ἀναβαλλειν ἐπιστασθαι τον Περσικον τροπον ὁπως αὐτος τε ὁ δεσποτης ἠν ποτε ἀρρωστησῃ ἠ πρεσβυτερος γενηται ἐχῃ τον εὐπετως ἀναβιβασοντα και ἀλλῳ ἠν τινι βουληται τον ἀναβαλουντα ἐπιχαρισηται
το δε μηποτε συν ὀργῃ ἱππῳ προσφερεσθαι ἑν τουτο και διδαγμα και ἐθισμα προς ἱππον ἀριστον
ἀπρονοητον γαρ ἡ ὀργη ὡστε πολλακις ἐξεργαζεται ὡν μεταμελειν ἀναγκη
και ὁταν δε ὑποπτευσας τι ὁ ἱππος μη θελῃ προς τουτο προσιεναι διδασκειν δει ὁτι οὐ δεινον ἐστι μαλιστα μεν οὐν ἱππῳ εὐκαρδιῳ εἰ δε μη ἁπτομενον αὐτον του δεινου δοκουντος εἰναι και τον ἱππον πρᾳως προσαγοντα
οἱ δε πληγαις ἀναγκαζοντες ἐτι πλειω φοβον παρεχουσιν
οἰονται γαρ οἱ ἱπποι ὁταν τι χαλεπον πασχωσιν ἐν τῳ τοιουτῳ και τουτου τα ὑποπτευομενα αἰτια εἰναι
ἐπειδαν γε μην ὁ ἱπποκομος τον ἱππον παραδῳ τῳ ἀναβατῃ το μεν ἐπιστασθαι ὑποβιβαζεσθαι τον ἱππον ὡστε εὐπετες εἰναι ἀναβηναι οὐ μεμφομεθα
τον γε μεντοι ἱππεα νομιζομεν χρηναι μελεταν και μη παρεχοντος ἱππου δυνασθαι ἀναβαινειν
ἀλλοτε μεν γαρ ἀλλοιος ἱππος παραπιπτει ἀλλοτε δʼ ἀλλως ὁ αὐτος ὑπηρετει
ὁταν γε μην παραδεξηται τον ἱππον ὡς ἀναβησομενος νυν αὐ γραψομεν ὁσα ποιων ὁ ἱππευς και ἑαυτῳ και τῳ ἱππῳ ὠφελιμωτατος ἀν ἐν τῃ ἱππικῃ εἰη
πρωτον μεν τοινυν τον ῥυταγωγεα χρη ἐκ της ὑποχαλινιδιας ἠ ἐκ του ψαλιου ἠρτημενον εὐτρεπη εἰς την ἀριστεραν χειρα λαβειν και οὑτω χαλαρον ὡς μητʼ ἀν ἀνιων των τριχων παρα τα ὠτα λαβομενος μελλῃ ἀναβησεσθαι μητʼ ἀν ἀπο δορατος ἀναπηδᾳ σπαν τον ἱππον
τῃ δεξιᾳ δε τας ἡνιας παρα την ἀκρωμιαν λαμβανετω ὁμου τῃ χαιτῃ ὁπως μηδε καθʼ ἑνα τροπον ἀναβαινων σπασῃ τῳ χαλινῳ το στομα του ἱππου
ἐπειδαν δε ἀνακουφισῃ ἑαυτον εἰς την ἀναβασιν τῃ μεν ἀριστερᾳ ἀνιματω το σωμα την δε δεξιαν ἐκτεινων συνεπαιρετω ἑαυτον οὑτω γαρ ἀναβαινων οὐδε ὀπισθεν αἰσχραν θεαν παρεξει συγκεκαμμενῳ τῳ σκελει και μηδε το γονυ ἐπι την ῥαχιν του τιθετω ἱππου ἀλλʼ ὑπερβησατω ἐπι τας δεξιας πλευρας την κνημην
ὁταν δε περιενεγκῃ τον ποδα τοτε και τω γλουτω καθετω ἐπι τον ἱππον
ἠν δε τυχῃ ὁ ἱππευς τῃ μεν ἀριστερᾳ ἀγων τον ἱππον τῃ δε δεξιᾳ το δορυ ἐχων ἀγαθον μεν ἡμιν δοκει εἰναι το και ἐκ των δεξιων μελετησαι ἀναπηδαν
μαθειν δʼ οὐδεν δει ἀλλο ἠ ἁ μεν τοτε τοις δεξιοις του σωματος ἐποιει τοις ἀριστεροις ποιειν ἁ δε τοτε τοις ἀριστεροις τοις δεξιοις
τουτου δʼ ἑνεκεν και ταυτην ἐπαινουμεν την ἀναβασιν ὁτι ἁμα τε ἀναβεβηκως ἀν εἰη και κατεσκευασμενος παντα εἰ τι δεοι ἐξαιφνης προς πολεμιους ἀγωνιζεσθαι
ἐπειδαν γε μην καθεζηται ἐαν τε ἐπι ψιλου ἐαν τε ἐπι του ἐφιππιου οὐ την ὡσπερ ἐπι του διφρου ἑδραν ἐπαινουμεν ἀλλα την ὡσπερ εἰ ὀρθος ἀν διαβεβηκως εἰη τοιν σκελοιν
τοιν τε γαρ μηροιν οὑτως ἀν ἐχοιτο μαλλον του ἱππου και ὀρθος ὠν ἐρρωμενεστερως ἀν δυναιτο και ἀκοντισαι και παταξαι ἀπο του ἱππου εἰ δεοι
χρη δε και χαλαραν ἀπο του γονατος ἀφεισθαι την κνημην συν τῳ ποδι
σκληρον μεν γαρ ἐχων το σκελος εἰ προσκοψειε τῳ προσκεκλασμενος ἀν εἰη
ὑγρα δε οὐσα ἡ κνημη εἰ τι και προσπιπτοι αὐτῃ ὑπεικοι ἀν και τον μηρον οὐδεν μετακινοιη
δει δε τον ἱππεα και το ἀνωθεν των ἑαυτου ἰσχιων σωμα ὡς ὑγροτατον ἐθιζειν εἰναι
οὑτω γαρ ἀν πονειν τε ἐτι μαλλον δυναιτο και εἰ ἑλκοι τις αὐτον ἠ ὠθοιη ἡττον ἀν σφαλλοιτο
ἐπειδαν γε μην καθεζηται πρωτον μεν ἠρεμειν δει διδασκειν τον ἱππον ἑως ἀν και ὑποσπασηται ἠν τι δεηται και ἡνιας ἰσωσηται και δορυ λαβῃ ὡς ἀν εὐφορωτατον εἰη
ἐπειτα δε ἐχετω τον ἀριστερον βραχιονα προς ταις πλευραις
οὑτω γαρ εὐσταλεστατος τε ὁ ἱππευς ἐσται και ἡ χειρ ἐγκρατεστατη
ἡνιας γε μην ἐπαινουμεν ὁποιαι ἰσαι τε εἰσι και μη ἀσθενεις μηδε ὀλισθηραι μηδε παχειαι ἱνα και το δορυ ὁταν δεῃ δεχεσθαι ἡ χειρ δυνηται
ὁταν δε προχωρειν σημηνῃ τῳ ἱππῳ βαδην μεν ἀρχεσθω
ἡνιοχειτω δε ἠν μεν κυφαγωγοτερος ᾐ ὁ ἱππος ἀνωτερω ταις χερσιν ἠν δε μαλλον ἀνακεκυφως κατωτερω
οὑτω γαρ ἀν μαλιστα κοσμοιη το σχημα
μετα δε ταυτα τον αὐτοφυα διατροχαζων διαχαλῳη τʼ ἀν ἀλυποτατα το σωμα και εἰς το ἐπιρραβδοφορειν ἡδιστʼ ἀν ἀφικνοιτο
ἐπειπερ δε και ἀπο των ἀριστερων ἀρχεσθαι εὐδοκιμωτερον ὡδʼ ἀν μαλιστα ἀπο τουτων ἀρχοιτο εἰ διατροχαζοντος μεν ὁποτε ἐμβαινοι τῳ δεξιῳ τοτε σημαινοι τῳ ἱππῳ το ἐπιρραβδοφορειν
το γαρ ἀριστερον μελλων αἰρειν ἐκ τουτου ἀν ἀρχοιτο και ὁποτε ἐπι τα εὐωνυμα ἀναστρεφοι τοτε και της ἐπισκελισεως ἀρχοιτο
και γαρ πεφυκεν ὁ ἱππος εἰς μεν τα δεξια στρεφομενος τοις δεξιοις ἀφηγεισθαι εἰς εὐωνυμα δε τοις ἀριστεροις
ἱππασιαν δʼ ἐπαινουμεν την πεδην καλουμενην
ἐπʼ ἀμφοτερας γαρ τας γναθους στρεφεσθαι ἐθιζει
και το μεταβαλλεσθαι δε την ἱππασιαν ἀγαθον ἱνα ἀμφοτεραι αἱ γναθοι καθʼ ἑκατερον της ἱππασιας ἰσαζωνται
ἐπαινουμεν δε και την ἑτερομηκη πεδην μαλλον της κυκλοτερους
ἡδιον μεν γαρ οὑτως ἀν στρεφοιτο ὁ ἱππος ἠδη πληρης ὠν του εὐθεος και το τε ὀρθοδρομειν και το ἀποκαμπτειν ἁμα μελετῳη ἀν
δει δε και ὑπολαμβανειν ἐν ταις στροφαις
οὐ γαρ ῥᾳδιον τῳ ἱππῳ οὐδʼ ἀσφαλες ἐν τῳ ταχει ὀντα καμπτειν ἐν μικρῳ ἀλλως τε κἀν ἀποκροτον ἠ ὀλισθηρον ᾐ το χωριον
ὁταν γε μην ὑπολαμβανῃ ὡς ἡκιστα μεν χρη τον ἱππον πλαγιουν τῳ χαλινῳ ὡς ἡκιστα δʼ αὐτον πλαγιουσθαι
εἰ δε μη εὐ χρη εἰδεναι ὁτι μικρα προφασις ἀρκεσει κεισθαι και αὐτον και τον ἱππον
ἐπειδαν γε μην ἐκ της στροφης εἰς το εὐθυ βλεπῃ ὁ ἱππος ἐν τουτῳ προς το θαττον αὐτον ὁρματω
δηλον γαρ ὁτι και ἐν τοις πολεμοις αἱ στροφαι εἰσι του διωκειν ἠ του ἀποχωρειν ἑνεκα
ἀγαθον οὐν το στραφεντα ταχυνειν μελεταν
ὁταν δε ἱκανως ἠδη δοκῃ το γυμνασιον τῳ ἱππῳ ἐχειν ἀγαθον και διαναπαυσαντα ὁρμησαι αὐθις ἐξαιφνης εἰς το ταχιστον και ἀφʼ ἱππων μεντοι μη προς ἱππους
και ἐκ του ταχεος αὐ ὡς ἐγγυτατω ἠρεμιζειν και ἐκ του ἑσταναι δε στρεψαντα δει παλιν ὁρμαν
προδηλον γαρ ὁτι ἐσται ποτε ὁτε ἑκατερου τουτων δεησει
ὁταν γε μην καταβαινειν ἠδη καιρος ᾐ μητε ἐν ἱπποις ποτε καταβαινειν μητε παρα συστασιν ἀνθρωπων μητʼ ἐξω της ἱππασιας ἀλλʼ ὁπουπερ και πονειν ἀναγκαζεται ὁ ἱππος ἐνταυθα και της ῥᾳστωνης τυγχανετω
ἐπειπερ δε ἐστιν ὁπου τρεχειν δεησει τον ἱππον και πρανη και ὀρθια και πλαγια ἐστι δʼ ὁπου διαπηδαν ἐστι δʼ ὁπου και ἐκπηδαν ἐνθα δε καθαλλεσθαι και ταυτα παντα διδασκειν τε δει και μελεταν και αὑτον και τον ἱππον
οὑτω γαρ ἀν σωτηριοι τε εἰεν ἀλληλοις και καθολου χρησιμωτεροι ἀν δοκοιεν εἰναι
εἰ δε τις διλογειν ἡμας οἰεται ὁτι περι των αὐτων λεγομεν νυν τε και προσθεν οὐ διλογια ταυτʼ ἐστιν
ὁτε μεν γαρ ἐωνειτο πειρασθαι ἐκελευομεν εἰ δυναιτο ὁ ἱππος ταυτα ποιειν
νυν δε διδασκειν φαμεν χρηναι τον ἑαυτου και γραψομεν ὡς δει διδασκειν
τον μεν γαρ πανταπασιν ἀπειρον του διαπηδαν λαβοντα δει του ἀγωγεως καταβεβλημενου προδιαβηναι αὐτον την ταφρον ἐπειτα δε ἐντεινειν δει τῳ ἀγωγει ὡς διαλληται
ἠν δε μη ἐθελῃ ἐχων τις μαστιγα ἠ ῥαβδον ἐμβαλετω ὡς ἰσχυροτατα
και οὑτως ὑπεραλειται οὐ το μετρον ἀλλα πολυ πλεον του καιριου
και το λοιπον οὐδεν δεησει παιειν ἀλλʼ ἠν μονον ἰδῃ ὀπισθεν τινα ἐπελθοντα ἁλειται
ἐπειδαν δε οὑτω διαπηδαν ἐθισθῃ και ἀναβεβηκως ἐπαγετω το μεν πρωτον μικρας ἐπειτα δε και μειζους
ὁταν δε μελλῃ πηδαν παισατω αὐτον τῳ μυωπι
ὡσαυτως δε και το ἀναπηδαν και το καταπηδαν διδασκειν παισαντα τῳ μυωπι
ἁθροῳ γαρ τῳ σωματι ταυτα παντα ποιων και ἑαυτῳ ὁ ἱππος και τῳ ἀναβατῃ ἀσφαλεστερον ποιησει μαλλον ἠ ἀν ἐκλειπῃ τα ὀπισθεν ἠ διαπηδων ἠ ἀνορουων ἠ καθαλλομενος
εἰς γε μην το καταντες πρωτον χρη ἐν μαλακῳ χωριῳ διδασκειν και τελευτων ἐπειδαν τουτο ἐθισθῃ πολυ ἡδιον το πρανες του ὀρθιου δραμειται
ἁ δε φοβουνται τινες μη ἀπορρηγνυωνται τους ὠμους κατα τα πρανη ἐλαυνομενοι θαρρουντων μαθοντες ὁτι Περσαι και Ὀδρυσαι ἁπαντες τα καταντη ἁμιλλωμενοι οὐδεν ἡττον των Ἑλληνων ὑγιεις τους ἱππους ἐχουσι
παρησομεν δε οὐδε ὁπως τον ἀναβατην ὑπηρετειν δει προς ἑκαστα τουτων
χρη γαρ ὁρμωντος μεν ἐξαιφνης του ἱππου προνευειν
ἡττον γαρ ἀν και ὑποδυοι ὁ ἱππος και ἀναβαλλοι τον ἀναβατην
ταφρον δε διαλλομενου και προς ὀρθιον ἱεμενου καλον χαιτης ἐπιλαμβανεσθαι ὡς μη ὁ ἱππος τῳ τε χωριῳ ἁμα και τῳ χαλινῳ βαρυνηται
εἰς γε μην το πρανες και ἑαυτον ὑπτιωτερον ποιητεον και του ἱππου ἀντιληπτεον τῳ χαλινῳ ὡς μη προπετως εἰς το καταντες μητε αὐτος μητε ὁ ἱππος φερηται
ὀρθως δʼ ἐχει και το ἀλλοτε μεν ἐν ἀλλοις τοποις ἀλλοτε δε μακρας ἀλλοτε δε βραχειας τας ἱππασιας ποιεισθαι
ἀμισεστερα γαρ και ταυτα τῳ ἱππῳ του ἀει ἐν τοις αὐτοις τοποις και ὁμοιας τας ἱππασιας ποιεισθαι
ἐπει δε δει ἐν παντοιοις τε χωριοις τον ἱππεα ἀνα κρατος ἐλαυνοντα ἐποχον εἰναι και ἀπο του ἱππου τοις ὁπλοις καλως δυνασθαι χρησθαι ὁπου μεν ἐστι χωρια ἐπιτηδεια και θηρια ἀμεμπτος ἡ ἐν θηραις μελετη της ἱππικης
ὁπου δε ταυτα μη ὑπαρχει ἀγαθη ἀσκησις και ἠν δυο ἱπποτα συνθεμενω ὁ μεν φευγῃ ἐπι του ἱππου παντοια χωρια και το δορυ εἰς τοὐπισθεν μεταβαλομενος ὑποχωρῃ ὁ δε διωκῃ ἐσφαιρωμενα τε ἐχων ἀκοντια και δορυ ὡσαυτως πεπραγματευμενον και ὁπου μεν ἀν εἰς ἀκοντιον ἀφικνηται ἀκοντιζῃ τον φευγοντα τοις σφαιρωτοις ὁπου δʼ ἀν εἰς δορατος πληγην τῳ δορατι παιῃ τον ἁλισκομενον
ἀγαθον δε κἀν ποτε συμπεσωσιν ἑλκυσαντα ἐφʼ ἑαυτον τον πολεμιον ἐξαιφνης ἀπωσαι
ὀρθως δε ἐχει και τῳ ἑλκομενῳ ἐπελαυνειν τον ἱππον
τουτο γαρ ποιων ὁ ἑλκομενος καταβαλοι ἀν μαλλον τον ἑλκοντα ἠ καταπεσοι
ἠν δε ποτε και στρατοπεδου ἀντικαθημενου ἀνθιππευωσιν ἀλληλοις και διωκωσι μεν μεχρι της πολεμιας φαλαγγος τους ἀντιους φευγωσι δε μεχρι της φιλιας ἀγαθον και ἐνταυθα ἐπιστασθαι ὁτι ἑως μεν ἀν παρα τους φιλους τις ᾐ καλον και ἀσφαλες το ἐν πρωτοις ἀναστρεψαντα ἀνα κρατος ἐπικεισθαι ὁταν δʼ ἐγγυς των ἐναντιων γιγνηται ὑποχειριον τον ἱππον ἐχειν
οὑτω γαρ ἀν ὡς το εἰκος μαλιστα δυναιτο βλαπτων τους ἐναντιους μη βλαπτεσθαι ὑπʼ αὐτων
ἀνθρωποις μεν οὐν ἀνθρωπον ἐδοσαν οἱ θεοι λογῳ διδασκειν ἁ δει ποιειν ἱππον δε δηλον ὁτι λογῳ μεν οὐδεν ἀν διδαξαις
ἠν δε ὁταν μεν ποιησῃ ὡς ἀν βουλοιο ἀντιχαρισῃ τι αὐτῳ ὁταν δε ἀπειθῃ κολαζῃς οὑτω μαλιστʼ ἀν μαθοι το δεον ὑπηρετειν
και ἐστι μεν τουτο ἐν βραχει εἰπειν διʼ ὁλης δε της ἱππικης παρακολουθει
και γαρ χαλινον μαλλον ἀν λαμβανοι εἰ ὁποτε δεξαιτο ἀγαθον τι αὐτῳ ἀποβαινοι
και διαπηδῳη δʼ ἀν και ἐξαλλοιτο και τἀλλα παντα ὑπηρετοιη ἀν εἰ προσδοκῳη ὁποτε τα σημαινομενα πραξειε ῥᾳστωνην τινα
και τα μεν δη εἰρημενα ταυτʼ ἐστιν ὡς ἀν ἡκιστα μεν ἐξαπατῳτο και πωλον και ἱππον ὠνουμενος ἡκιστα δʼ ἀν διαφθειροι χρωμενος μαλιστα δʼ ἀν ἱππον ἀποδεικνυοι εἰ δεοι ἐχοντα ὡν ἱππευς δειται εἰς πολεμον
καιρος δʼ ἰσως γραψαι και εἰ ποτε συμβαιη θυμοειδεστερῳ ἱππῳ του καιριου χρησθαι ἠ βλακωδεστερῳ ὡς ἀν ὀρθοτατα ἑκατερῳ χρῳτο
πρωτον μεν τοινυν χρη τουτο γνωναι ὁτι ἐστι θυμος ἱππῳ ὁπερ ὀργη ἀνθρωπῳ
ὡσπερ οὐν ἀνθρωπον ἡκιστʼ ἀν ὀργιζοι τις ὁ μητε λεγων χαλεπον μηδεν μητε ποιων οὑτω και ἱππον θυμοειδη ὁ μη ἀνιων ἡκιστʼ ἀν ἐξοργιζοι
εὐθυς μεν οὐν χρη ἐν τῃ ἀναβασει ἐπιμελεισθαι ὡς ἀν ἡκιστʼ ἀναβαινων λυποιη
ἐπειδαν δε ἀναβῃ ἠρεμησαντα πλειω χρονον ἠ τον ἐπιτυχοντα οὑτω προκινειν αὐτον ὡς πρᾳοτατοις σημειοις
ἐπειτα δʼ ἐκ του βραδυτατου ἀρχομενον οὑτως αὐ εἰς το θαττον προαγειν ὡς ἀν μαλιστα λανθανοι αὑτον ὁ ἱππος εἰς το ταχυ ἀφικνουμενος
ὁ τι δʼ ἀν ἐξαιφνης σημηνῃ θυμοειδη ἱππον ὡσπερ ἀνθρωπον ταραττει τα ἐξαπιναια και ὁραματα και ἀκουσματα και παθηματα
εἰδεναι δε χρη ὁτι και ἐν ἱππῳ τα ἐξαπιναια ταραχον ἐξεργαζεται
ἠν δε και εἰς το θαττον ὁρμωμενον του καιρου ὑπολαμβανειν βουλῃ τον θυμοειδη οὐ δει ἐξαπιναιως σπαν ἀλλʼ ἠρεμαιως προσαγεσθαι τῳ χαλινῳ πραϋνοντα οὐ βιαζομενον ἠρεμειν
και αἱ τε μακραι ἐλασεις μαλλον ἠ αἱ πυκναι ἀποστροφαι πραϋνουσι τους ἱππους και αἱ ἡσυχαιαι μεν πολυχρονιοι δε καθεψουσι και πραϋνουσι και οὐκ ἀνεγειρουσι τον θυμοειδη
εἰ δε τις οἰεται ἠν ταχυ και πολλα ἐλαυνηται ἀπειπειν ποιησας τον ἱππον πραυνειν τἀναντια γιγνωσκει του γιγνομενου
ἐν γαρ τοις τοιουτοις ὁ θυμοειδης και ἀγειν βιᾳ μαλιστα ἐπιχειρει και συν τῃ ὀργῃ ὡσπερ ἀνθρωπος ὀργιλος πολλακις και ἑαυτον και τον ἀναβατην πολλα ἀνηκεστα ἐποιησεν
ἐπιλαμβανειν δε χρη ἱππον θυμοειδη και τοτε του εἰς το ταχιστον ὁρμαν του δε δη παραβαλλειν ἱππῳ και πανταπασιν ἀπεχεσθαι
σχεδον γαρ οἱ θυμοειδεστατοι και φιλονικοτατοι των ἱππων γιγνονται
και χαλινοι δε οἱ λειοι ἐπιτηδειοτεροι των τραχεων
ἐαν δε και τραχυς ἐμβληθῃ τῃ χαλαροτητι λειῳ δει αὐτον ἀφομοιουν
ἀγαθον δε ἐθιζειν αὑτον και το ἠρεμειν μαλιστα ἐπι θυμοειδους ἱππου και το ὡς ἡκιστα ἀλλῳ τινι ἁπτεσθαι ἠ οἱς του καθησθαι ἀσφαλως ἑνεκα ἁπτομεθα
εἰδεναι δε χρη ὁτι διδαγμα τι ἐστι και το ποππυσμῳ μεν πραϋνεσθαι κλωσμῳ δε ἐγειρεσθαι και εἰ τις ἐξ ἀρχης ἐπι μεν κλωσμῳ τα πραεα ἐπι δε ποππυσμῳ τα χαλεπα προσφεροι μαθοι ἀν ὁ ἱππος ποππυσμῳ μεν ἐγειρεσθαι κλωσμῳ δε πραϋνεσθαι
οὑτως οὐν δει και παρα κραυγην και παρα σαλπιγγα μητʼ αὐτον φαινεσθαι τεθορυβημενον τῳ ἱππῳ μητε μην ἐκεινῳ θορυβωδες μηδεν προσφερειν ἀλλʼ εἰς το δυνατον και ἀναπαυειν ἐν τῳ τοιουτῳ και ἀριστα και δειπνα εἰ ἐγχωροιη προσφερειν
καλλιστον δε συμβουλευμα το ἀγαν θυμοειδη ἱππον μη κτασθαι εἰς πολεμον
βλακα γε μην ἱππον ἀρκειν μοι δοκει γραψαι παντα τἀναντια ποιειν ὁσων τῳ θυμοειδει χρησθαι συμβουλευομεν
ἠν δε τις ποτε βουληθῃ χρησθαι τῳ χρησιμῳ εἰς πολεμον ἱππῳ ὡς μεγαλοπρεπεστερῳ τε και περιβλεπτοτερῳ ἱππαζεσθαι του μεν ἑλκειν τε το στομα τῳ χαλινῳ και μυωπιζειν τε και μαστιγουν τον ἱππον ἁ οἱ πολλοι ποιουντες λαμπρυνειν οἰονται ἀπεχεσθαι δει
παντα γαρ τἀναντια οὑτοι γε ποιουσιν ὡν βουλονται
τα τε γαρ στοματα ἑλκοντες ἀνω ἀντι του προοραν ἐκτυφλουσι τους ἱππους και μυωπιζοντες και παιοντες ἐκπληττουσιν ὡς τεταραχθαι και κινδυνευειν
ταυτα δʼ ἐστιν ἱππων ἐργα των μαλιστα ἀχθομενων ἱππασιᾳ και αἰσχρα και οὐ καλα ποιουντων
ἐαν δε τις διδαξῃ τον ἱππον ἐν χαλαρῳ μεν τῳ χαλινῳ ἱππευειν ἀνω δε τον αὐχενα αἰρειν ἀπο δε της κεφαλης κυρτουσθαι οὑτως ἀν ἀπεργαζοιτο ποιειν τον ἱππον οἱοισπερ και αὐτος ἡδεται τε και ἀγαλλεται
ὁταν γαρ αὐτος σχηματοποιεισθαι θελῃ παρʼ ἱππους μαλιστα δε ὁταν παρα θηλειας τοτε αἰρει τε τον αὐχενα ἀνω και κυρτοι μαλιστα την κεφαλην γοργουμενος και τα μεν σκελη ὑγρα μετεωριζει την δε οὐραν ἀνω ἀνατεινει
ὁταν οὐν τις αὐτον εἰς ταυτα προαγῃ ἁπερ αὐτος σχηματοποιειται ὁταν μαλιστα καλλωπιζηται οὑτως ἡδομενον τε τῃ ἱππασιᾳ και μεγαλοπρεπη και γοργον και περιβλεπτον ἀποφαινει τον ἱππον
ὡς οὐν ἡγουμεθα ταυτʼ ἀν ἀπεργασθηναι νυν αὐ πειρασομεθα διηγεισθαι
πρωτον μεν τοινυν χρη οὐ μειον δυοιν χαλινοιν κεκτησθαι
τουτων δε ἐστω ὁ μεν λειος τους τροχους εὐμεγεθεις ἐχων ὁ δʼ ἑτερος τους μεν τροχους και βαρεις και ταπεινους τους δʼ ἐχινους ὀξεις ἱνα ὁποταν μεν τουτον λαβῃ ἀσχαλλων τῃ τραχυτητι δια τουτο ἀφιῃ ὁταν δε τον λειον μεταλαβῃ τῃ μεν λειοτητι αὐτου ἡσθῃ ἁ δʼ ἀν ὑπο του τραχεος παιδευθῃ ταὐτα δε και ἐν τῳ λειῳ ποιῃ
ἠν δʼ αὐ καταφρονησας της λειοτητος θαμινα ἀπερειδηται ἐν αὐτῳ τουτου ἑνεκα τους τροχους μεγαλους τῳ λειῳ προστιθεμεν ἱνα χασκειν ἀναγκαζομενος ὑπʼ αὐτων ἀφιῃ το στομιον
οἱον τε δε και τον τραχυν παντοδαπον ποιειν και κατειλουντα και κατατεινοντα
ὁποιοι δʼ ἀν ὠσι χαλινοι παντες ὑγροι ἐστωσαν
τον μεν γαρ σκληρον ὁπῃ ἀν ὁ ἱππος λαβῃ ὁλον ἐχει προς ταις γναθοις ὡσπερ και ὀβελισκον ὁποθεν ἀν τις λαβῃ ὁλον αἰρει
ὁ δε ἑτερος ὡσπερ ἡ ἁλυσις ποιει
ὁ γαρ ἀν ἐχῃ τις αὐτου τουτο μονον ἀκαμπτον μενει το δε ἀλλο ἀπηρτηται
το δε φευγον ἐν τῳ στοματι ἀει θηρευων ἀφιησιν ἀπο των γναθων το στομιον
τουτου ἑνεκα και οἱ κατα μεσον ἐκ των ἀξονων δακτυλιοι κρεμαννυνται ὁπως τουτους διωκων τῃ τε γλωττῃ και τοις ὀδουσιν ἀμελῃ του ἀναλαμβανειν προς τας γναθους τον χαλινον
εἰ δε τις ἀγνοει τι το ὑγρον του χαλινου και τι το σκληρον γραψομεν και τουτο
ὑγρον μεν γαρ ἐστιν ὁταν οἱ ἀξονες εὐρειας και λειας ἐχωσι τας συμβολας ὡστε ῥᾳδιως καμπτεσθαι
και παντα δε ὁποσα περιτιθεται περι τους ἀξονας ἠν εὐρυστομα ᾐ και μη συμπυκνα ὑγροτερα ἐστιν
ἠν δε χαλεπως ἑκαστα του χαλινου διατρεχῃ και συνθεῃ τουτʼ ἐστι το σκληρον εἰναι
ὁποιος δʼ ἀν τις ᾐ τουτῳ ταδε γε παντα ταὐτα ποιητεον ἠνπερ γε βουληται ἀποδειξασθαι τον ἱππον οἱονπερ εἰρηται
ἀνακρουστεον μεν το στομα του ἱππου οὐτε ἀγαν χαλεπως ὡστʼ ἐκνευειν οὐτε ἀγαν ἡσυχως ὡς μη αἰσθανεσθαι
ἐπειδαν δε ἀνακρουομενος αἰρῃ τον αὐχενα δοτεον εὐθυς τον χαλινον
και τἀλλα δε δει ὡσπερ οὐ παυομεθα λεγοντες ἐν ᾡ ἀν καλως ὑπηρετῃ χαριζεσθαι τῳ ἱππῳ
και ὁταν δʼ αἰσθηται ἡδομενον τον ἱππον τῃ τε ὑψαυχενιᾳ και τῃ χαλαροτητι ἐν τουτῳ οὐδεν δει χαλεπον προσφερειν ὡς πονειν ἀναγκαζοντα ἀλλα θωπευειν ὡς ἱππασασθαι βουλομενον
οὑτω γαρ μαλιστα θαρρων προεισιν εἰς την ταχειαν ἱππασιαν
ὡς δε και τῳ ταχυ θειν ἱππος ἡδεται τεκμηριον
ἐκφυγων γαρ οὐδεις βαδην πορευεται ἀλλα θει
τουτῳ γαρ πεφυκεν ἡδεσθαι ἠν μη τις πλειω του καιρου θειν ἀναγκαζῃ
ὑπερβαλλον δε τον καιρον οὐδεν των παντων ἡδυ οὐτε ἱππῳ οὐτε ἀνθρωπῳ
ὁταν γε μην εἰς το ἱππαζεσθαι μετα του κυδρου ἀφιγμενος ᾐ εἰθισμενος μεν δηπου ἡμιν ἠν ἐν τῃ πρωτῃ ἱππασιᾳ ἐκ των στροφων εἰς το θαττον ὁρμασθαι
ἠν δε τις τουτο μεν μεμαθηκοτος αὐτου ἁμα ἀντιλαμβανηται τε τῳ χαλινῳ και σημηνῃ των ὁρμητηριων τι οὑτως ὑπο μεν του χαλινου πιεσθεις ὑπο δε του ὁρμαν σημανθηναι ἐγερθεις και προβαλλεται μεν τα στερνα αἰρει δε ἀνω τα σκελη ὀργιζομενος οὐ μεντοι ὑγρα γε
οὐ γαρ μαλα ὁταν λυπωνται ὑγροις τοις σκελεσιν ἱπποι χρωνται
ἠν δε τις οὑτως ἀνεζωπυρημενῳ αὐτῳ δῳ τον χαλινον ἐνταυθʼ ὑφʼ ἡδονης τῳ δια την χαλαροτητα του στομιου λελυσθαι νομιζειν κυδρῳ μεν τῳ σχηματι ὑγροιν δε τοιν σκελοιν γαυριωμενος φερεται πανταπασιν ἐκμιμουμενος τον προς ἱππους καλλωπισμον
και οἱ θεωμενοι τον ἱππον τοιουτον ἐπικαλουσιν ἐλευθεριον τε και ἐθελουργον και ἱππαστην και θυμοειδη και σοβαρον και ἁμα ἡδυν τε και γοργον ἰδειν
και ταυτα μεν δη ἠν τουτων τις ἐπιθυμησῃ μεχρι τουτων ἡμιν γεγραφθω
ἠν δε τις ἀρα βουληθῃ και πομπικῳ και μετεωρῳ και λαμπρῳ ἱππῳ χρησασθαι οὐ μαλα μεν τα τοιαυτα ἐκ παντος ἱππου γιγνεται ἀλλα δει ὑπαρξαι αὐτῳ και την ψυχην μεγαλοφρονα και το σωμα εὐρωστον
οὐ μεντοι ὁ γε οἰονται τινες τον τα σκελη ὑγρα ἐχοντα και το σωμα αἰρειν δυνησεσθαι οὑτως ἐχει
ἀλλα μαλλον ὁς ἀν την ὀσφυν ὑγραν τε και βραχειαν και ἰσχυραν ἐχῃ και οὐ την κατʼ οὐραν λεγομεν ἀλλʼ ἡ πεφυκε μεταξυ των πλευρων και των ἰσχιων κατα τον κενεωνα οὑτος δυνησεται πορρω ὑποτιθεναι τα ὀπισθια σκελη ὑπο τα ἐμπροσθια
ἠν οὐν τις ὑποτιθεντος αὐτου ἀνακρουῃ τῳ χαλινῳ ὀκλαζει μεν τα ὀπισθια ἐν τοις ἀστραγαλοις αἰρει δε το προσθεν σωμα ὡστε τοις ἐξ ἐναντιας φαινεσθαι την γαστερα και τα αἰδοια
δει δε και ὁταν ταυτα ποιῃ διδοναι αὐτῳ τον χαλινον ὁπως τα καλλιστα ἱππου ἑκοντα ποιησαι δοκῃ τοις ὁρωσιν
εἰσι μεντοι οἱ και ταυτα διδασκουσιν οἱ μεν ῥαβδῳ ὑπο τους ἀστραγαλους κρουοντες οἱ δε και βακτηριᾳ παρατρεχοντα τινα κελευοντες ὑπο τας μηριαιας παιειν
ἡμεις γε μεντοι το κρατιστον των διδασκαλιων νομιζομεν ὡσπερ ἀει λεγομεν ἠν ἐν παντι παρεπηται το ἐν ᾡ ἀν ποιησῃ τῳ ἀναβατῃ κατα γνωμην τυγχανειν ῥᾳστωνης παρʼ αὐτου
ἁ μεν γαρ ὁ ἱππος ἀναγκαζομενος ποιει ὡσπερ και Σιμων λεγει οὐτʼ ἐπισταται οὐτε καλα ἐστιν οὐδεν μαλλον ἠ εἰ τις ὀρχηστην μαστιγων και κεντριζων ῥυθμιζοι
πολυ γαρ ἀν πλειω ἀσχημονοιη ἠ καλα ποιοιη ὁ τοιαυτα πασχων και ἱππος και ἀνθρωπος
ἀλλα δει ἀπο σημειων ἑκοντα παντα τα καλλιστα και λαμπροτατα ἐπιδεικνυσθαι
ἠν δε και ὁταν μεν ἱππαζηται μεχρι πολλου ἱδρωτος ἐλαυνηται ὁταν δε καλως μετεωριζῃ ἑαυτον ταχυ τε καταβαινηται και ἀποχαλινωται εὐ χρη εἰδεναι ὁτι ἑκων εἰσιν εἰς το μετεωριζειν ἑαυτον
ἐπι των τοιουτων δη ἱππαζομενοι ἱππων και θεοι και ἡρωες γραφονται και ἀνδρες οἱ καλως χρωμενοι αὐτοις μεγαλοπρεπεις φαινονται
οὑτω δε και ἐστιν ὁ μετεωριζων ἑαυτον ἱππος σφοδρα ἠ καλον ἠ δεινον ἠ ἀγαστον ἠ θαυμαστον ὡς παντων των ὁρωντων και νεων και γεραιτερων τα ὀμματα κατεχειν
οὐδεις γουν οὐτε ἀπολειπει αὐτον οὐτε ἀπαγορευει θεωμενος ἐστʼ ἀν περ ἐπιδεικνυηται την λαμπροτητα
ἠν γε μην ποτε συμβῃ τινι των τοιουτον ἱππον κεκτημενων ἠ φυλαρχησαι ἠ ἱππαρχησαι οὐ δει αὐτον τουτο σπουδαζειν ὁπως αὐτος μονος λαμπρος ἐσται ἀλλα πολυ μαλλον ὁπως ὁλον το ἑπομενον ἀξιοθεατον φανειται
ἠν μεν οὐν ἡγηται ὡς μαλιστα ἐπαινουσι τους τοιουτους ἱππους ὁς ἀν ἀνωτατω αἰρομενος και πυκνοτατα το σωμα βραχυτατον προβαινῃ δηλον ὁτι και βαδην ἑποιντʼ ἀν οἱ ἀλλοι ἱπποι αὐτῳ
ἐκ δε ταυτης της ὀψεως τι ἀν και λαμπρον γενοιτʼ ἀν
ἠν δε ἐξεγειρας τον ἱππον ἡγῃ μητε τῳ ἀγαν ταχει μητε τῳ ἀγαν βραδει ὡς δʼ εὐθυμοτατοι ἱπποι και γοργοτατοι και πονειν εὐσχημονεστατοι γιγνονται ἐαν ἡγῃ αὐτοις οὑτως ἁθροος μεν ἀν ὁ κτυπος ἁθροον δε το φρυαγμα και το φυσημα των ἱππων συμπαρεποιτο ὡστε οὐ μονον αὐτος ἀλλα και παντες οἱ συμπαρεπομενοι ἀξιοθεατοι ἀν φαινοιντο
ἠν γε μην τις καλως μεν ἱππωνησῃ τρεφῃ δε ὡς πονους δυνασθαι ὑποφερειν ὀρθως δε χρηται και ἐν τοις προς πολεμον μελετημασι και ἐν ταις προς ἐπιδειξιν ἱππασιαις και ἐν τοις πολεμικοις ἀγωνισμασι τι ἐτι ἐμποδων τουτῳ μη οὐχι πλειονος τε ἀξιους ἱππους ποιειν ἠ οἱους ἀν παραλαμβανῃ και εὐδοκιμους μεν ἱππους ἐχειν εὐδοκιμειν δε αὐτον ἐν τῃ ἱππικῃ ἠν μη τι δαιμονιον κωλυῃ
γραψαι δε βουλομεθα και ὡς δει ὡπλισθαι τον μελλοντα ἐφʼ ἱππου κινδυνευειν
πρωτον μεν τοινυν φαμεν χρηναι προς το σωμα τον θωρακα πεποιησθαι
τον μεν γαρ καλως ἁρμοττοντα ἐκεινον φερει το σωμα τον δε ἀγαν χαλαρον οἱ ὠμοι μονοι φερουσιν
ὁ γε μην λιαν στενος δεσμος οὐχ ὁπλον ἐστιν
ἐπει δε και ὁ αὐχην ἐστι των καιριων φαμεν χρηναι και τουτῳ ἐξ αὐτου του θωρακος ὁμοιον τῳ αὐχενι στεγασμα πεποιησθαι
τουτο γαρ ἁμα κοσμον τε παρεξει και ἠν οἱον δει εἰργασμενον ᾐ δεξεται ὁταν βουληται τῳ ἀναβατῃ το προσωπον μεχρι της ῥινος
κρανος γε μην κρατιστον εἰναι νομιζομεν το βοιωτιουργες
τουτο γαρ αὐ στεγαζει μαλιστα παντα τα ὑπερεχοντα του θωρακος ὁραν δε οὐ κωλυει
ὁ δʼ αὐ θωραξ οὑτως εἰργασθω ὡς μη κωλυειν μητε καθιζειν μητʼ ἐπικυπτειν
τα δε περι το ἠτρον και τα αἰδοια και τα κυκλῳ αἱ πτερυγες τοσαυται και τοιαυται ἐστωσαν ὡστε στεγειν τα βελη
ἐπει δε και ἡ ἀριστερα χειρ ἠν τι παθῃ καταλυει τον ἱππεα και ταυτῃ ἐπαινουμεν το ηὑρημενον ὁπλον την χειρα καλουμενην
τον τε γαρ ὠμον σκεπαζει και τον βραχιονα και τον πηχυν και το ἐχομενον των ἡνιων και ἐκτεινεται δε και συγκαμπτεται
προς δε τουτοις και το διαλειπον του θωρακος ὑπο τῃ μασχαλῃ καλυπτει
την γε μην δεξιαν ἐπαιρειν δει ἠν τε ἀκοντισαι ἠν τε παταξαι βουληθῃ
του μεν δη θωρακος το κωλυον ταυτῃ ἀφαιρετεον
ἀντι δε τουτου πτερυγας ἐν τοις γιγγλυμοις προσθετεον ὁπως ὁταν μεν διαιρηται ὁμοιως ἀναπτυσσωνται ὁταν δε καταιρηται ἐπικλειωνται
τῳ γε μην βραχιονι το ὡσπερ κνημις παρατιθεμενον βελτιον ἡμιν δοκει εἰναι ἠ συνδεθεν τῳ ὁπλῳ
το γε μην ψιλουμενον αἰρομενης της δεξιας στεγαστεον ἐγγυς του θωρακος ἠ μοσχειῳ ἠ χαλκειῳ
εἰ δε μη ἐν τῳ ἐπικαιροτατῳ ἀφυλακτον ἐσται
ἐπει δʼ ἠνπερ τι πασχῃ ὁ ἱππος ἐν παντι κινδυνου και ὁ ἀναβατης γιγνεται ὁπλιζειν δει και τον ἱππον προμετωπιδιῳ και προστερνιδιῳ και παραμηριδιοις
ταυτα γαρ ἁμα και τῳ ἀναβατῃ παραμηριδια γιγνεται
παντων δε μαλιστα του ἱππου τον κενεωνα δει σκεπαζειν
καιριωτατον γαρ ὀν και ἀφαυροτατον ἐστι
δυνατον δε συν τῳ ἐφιππιῳ και αὐτον σκεπασαι
χρη δε και το ἐποχον τοιουτον ἐρραφθαι ὡς ἀσφαλεστερον τε τον ἱππεα καθησθαι και την ἑδραν του ἱππου μη σινεσθαι
και τα μεν δη ἀλλα οὑτω και ὁ ἱππος και ὁ ἱππευς ὡπλισμενοι ἀν εἰεν
κνημαι δε και ποδες ὑπερεχοιεν μεν ἀν εἰκοτως των παραμηριδιων ὁπλισθειη δʼ ἀν και ταυτα εἰ ἐμβαδες γενοιντο σκυτους ἐξ οὑπερ αἱ κρηπιδες ποιουνται
οὑτω γαρ ἀν ἁμα ὁπλον τε κνημαις και ποσιν ὑποδηματʼ ἀν εἰη
ὡς μεν δη μη βλαπτεσθαι θεων ἱλεων ὀντων ταυτα ὁπλα
ὡς δε τους ἐναντιους βλαπτειν μαχαιραν μεν μαλλον ἠ ξιφος ἐπαινουμεν
ἐφʼ ὑψηλου γαρ ὀντι τῳ ἱππει κοπιδος μαλλον ἡ πληγη ἠ ξιφους ἀρκεσει
ἀντι γε μην δορατος καμακινου ἐπειδη και ἀσθενες και δυσφορον ἐστι τα κρανεϊνα δυο παλτα μαλλον ἐπαινουμεν
και γαρ ἐξαφειναι το ἑτερον δυνατον τῳ ἐπισταμενῳ και τῳ λειπομενῳ οἱον τε χρησθαι και εἰς το ἀντιον και εἰς τα πλαγια και εἰς τοὐπισθεν
και ἁμα ἰσχυροτερα τε του δορατος και εὐφορωτερα ἐστιν
ἀκοντισμα γε μην το μακροτατον ἐπαινουμεν
και γαρ ἀποστρεψαι και μεταλαβειν παλτον οὑτω μαλλον ὁ χρονος ἐγχωρει
γραψομεν δε ἐν βραχει και ὡς ἀν τις κρατιστα ἀκοντιζοι
ἠν γαρ προβαλλομενος μεν τα ἀριστερα ἐπαναγων δε τα δεξια ἐξανισταμενος δε ἐκ των μηρων μικρον ἐπανακυπτουσαν την λογχην ἀφῃ οὑτω σφοδροτατον τε και μακροτατον οἰσεται το ἀκοντιον εὐστοχωτατον μεντοι ἐαν κατα τον σκοπον ἀφιεμενη ἀει ὁρᾳ ἡ λογχη
και ταυτα μεν δη ἰδιωτῃ και ὑπομνηματα και μαθηματα και μελετηματα γεγραφθω ἡμιν
ἁ δε ἱππαρχῳ προσηκεν εἰδεναι τε και πραττειν ἐν ἑτερῳ λογῳ δεδηλωται
