οἰδα μεν ὁτι της Ἀγησιλαου ἀρετης τε και δοξης οὐ ῥᾳδιον ἀξιον ἐπαινον γραψαι ὁμως δʼ ἐγχειρητεον
οὐ γαρ ἀν καλως ἐχοι εἰ ὁτι τελεως ἀνηρ ἀγαθος ἐγενετο δια τουτο οὐδε μειονων ἀν τυγχανοι ἐπαινων
περι μεν οὐν εὐγενειας αὐτου τι ἀν τις μειζον και καλλιον εἰπειν ἐχοι ἠ ὁτι ἐτι και νυν τοις προγονοις ὀνομαζομενοις ἀπομνημονευεται ὁποστος ἀφʼ Ἡρακλεους ἐγενετο και τουτοις οὐκ ἰδιωταις ἀλλʼ ἐκ βασιλεων βασιλευσιν
ἀλλα μην οὐδε ταυτῃ γʼ ἀν τις ἐχοι καταμεμψασθαι αὐτους ὡς βασιλευουσι μεν πολεως δε της ἐπιτυχουσης
ἀλλʼ ὡσπερ το γενος αὐτων της πατριδος ἐντιμοτατον οὑτω και ἡ πολις ἐν τῃ Ἑλλαδι ἐνδοξοτατη
ὡστε οὐ δευτερων πρωτευουσιν ἀλλʼ ἡγεμονων ἡγεμονευουσιν
τῃδε γε μην και κοινῃ ἀξιον ἐπαινεσαι την τε πατριδα και το γενος αὐτου
ἡ τε γαρ πολις οὐδεπωποτε φθονησασα του προτετιμησθαι αὐτους ἐπεχειρησε καταλυσαι την ἀρχην αὐτων οἱ τε βασιλεις οὐδεπωποτε μειζονων ὠρεχθησαν ἠ ἐφʼ οἱσπερ ἐξ ἀρχης την βασιλειαν παρελαβον
τοιγαρουν ἀλλη μεν οὐδεμια ἀρχη φανερα ἐστι διαγεγενημενη ἀδιασπαστος οὐτε δημοκρατια οὐτε ὀλιγαρχια οὐτε τυραννις οὐτε βασιλεια
αὑτη δε μονη διαμενει συνεχης βασιλεια
ὡς γε μην και πριν ἀρξαι ἀξιος της βασιλειας ἐδοκει εἰναι Ἀγησιλαος ταδε τα σημεια
ἐπει γαρ Ἀγις βασιλευς ὠν ἐτελευτησεν ἐρισαντων περι της ἀρχης Λεωτυχιδα μεν ὡς Ἀγιδος ὀντος υἱου Ἀγησιλαου δε ὡς Ἀρχιδαμου κρινασα ἡ πολις ἀνεπικλητοτερον εἰναι Ἀγησιλαον και τῳ γενει και τῃ ἀρετῃ τουτον ἐστησατο βασιλεα
καιτοι το ἐν τῃ κρατιστῃ πολει ὑπο των ἀριστων κριθεντα του καλλιστου γερως ἀξιωθηναι ποιων ἐτι τεκμηριων προσδειται της γε πριν ἀρξαι αὐτον ἀρετης
ὁσα γε μην ἐν τῃ βασιλειᾳ διεπραξατο νυν ἠδη διηγησομαι
ἀπο γαρ των ἐργων και τους τροπους αὐτου καλλιστα νομιζω καταδηλους ἐσεσθαι
Ἀγησιλαος τοινυν ἐτι μεν νεος ὠν ἐτυχε της βασιλειας
ἀρτι δε ὀντος αὐτου ἐν τῃ ἀρχῃ ἐξηγγελθη βασιλευς ὁ Περσων ἁθροιζων και ναυτικον και πεζον πολυ στρατευμα ὡς ἐπι τους Ἑλληνας
βουλευομενων δε περι τουτων Λακεδαιμονιων και των συμμαχων Ἀγησιλαος ὑπεστη ἐαν δωσιν αὐτῳ τριακοντα μεν Σπαρτιατων δισχιλιους δε νεοδαμωδεις εἰς ἑξακισχιλιους δε το συνταγμα των συμμαχων διαβησεσθαι εἰς την Ἀσιαν και πειρασεσθαι εἰρηνην ποιησαι ἠ ἀν πολεμειν βουληται ὁ βαρβαρος ἀσχολιαν αὐτῳ παρεξειν στρατευειν ἐπι τους Ἑλληνας
εὐθυς μεν οὐν πολλοι πανυ ἠγασθησαν αὐτο τουτο το ἐπιθυμησαι ἐπειδη ὁ Περσης προσθεν ἐπι την Ἑλλαδα διεβη ἀντιδιαβηναι ἐπʼ αὐτον το τε αἱρεισθαι ἐπιοντα μαλλον ἠ ὑπομενοντα μαχεσθαι αὐτῳ και το τἀκεινου δαπανωντα βουλεσθαι μαλλον ἠ τα των Ἑλληνων πολεμειν καλλιστον δε παντων ἐκρινετο το μη περι της Ἑλλαδος ἀλλα περι της Ἀσιας τον ἀγωνα καθισταναι
ἐπει γε μην λαβων το στρατευμα ἐξεπλευσε πως ἀν τις σαφεστερον ἐπιδειξειεν ὡς ἐστρατηγησεν ἠ εἰ αὐτα διηγησαιτο ἁ ἐπραξεν
ἐν τοινυν τῃ Ἀσιᾳ ἡδε πρωτη πραξις ἐγενετο
Τισσαφερνης μεν ὠμοσεν Ἀγησιλαῳ εἰ σπεισαιτο ἑως ἐλθοιεν οὑς πεμψειε προς βασιλεα ἀγγελους διαπραξεσθαι αὐτῳ ἀφεθηναι αὐτονομους τας ἐν τῃ Ἀσιᾳ πολεις Ἑλληνιδας Ἀγησιλαος δε ἀντωμοσε σπονδας ἀξειν ἀδολως ὁρισαμενος της πραξεως τρεις μηνας
ὁ μεν δη Τισσαφερνης ἁ ὠμοσεν εὐθυς ἐψευσατο
ἀντι γαρ του εἰρηνην πραττειν στρατευμα πολυ παρα βασιλεως προς ᾡ προσθεν εἰχε μετεπεμπετο
Ἀγησιλαος δε καιπερ αἰσθομενος ταυτα ὁμως ἐνεμεινε ταις σπονδαις
ἐμοι οὐν τουτο πρωτον καλον δοκει διαπραξασθαι ὁτι Τισσαφερνην μεν ἐμφανισας ἐπιορκον ἀπιστον πασιν ἐποιησεν ἑαυτον δʼ ἀντεπιδειξας πρωτον μεν ὁρκους ἐμπεδουντα ἐπειτα συνθηκας μη ψευδομενον παντας ἐποιησε και Ἑλληνας και βαρβαρους θαρρουντας συντιθεσθαι ἑαυτῳ εἰ τι βουλοιτο
ἐπει δε μεγα φρονησας ὁ Τισσαφερνης ἐπι τῳ καταβαντι στρατευματι προειπεν Ἀγησιλαῳ πολεμον εἰ μη ἀπιοι ἐκ της Ἀσιας οἱ μεν ἀλλοι συμμαχοι και Λακεδαιμονιων οἱ παροντες μαλα ἀχθεσθεντες φανεροι ἐγενοντο νομιζοντες μειονα την παρουσαν δυναμιν Ἀγησιλαῳ της βασιλεως παρασκευης εἰναι
Ἀγησιλαος δε μαλα φαιδρῳ τῳ προσωπῳ ἀπαγγειλαι τῳ Τισσαφερνει τους πρεσβεις ἐκελευσεν ὡς πολλην χαριν αὐτῳ ἐχοι ὁτι ἐπιορκησας αὐτος μεν πολεμιους τους θεους ἐκτησατο τοις δʼ Ἑλλησι συμμαχους ἐποιησεν
ἐκ δε τουτου εὐθυς τοις μεν στρατιωταις παρηγγειλε συσκευαζεσθαι ὡς εἰς στρατειαν
ταις δε πολεσιν εἰς ἁς ἀναγκη ἠν ἀφικνεισθαι στρατευομενῳ ἐπι Καριαν προειπεν ἀγοραν παρασκευαζειν
ἐπεστειλε δε και Ἰωσι και Αἰολευσι και Ἑλλησποντιοις πεμπειν προς αὑτον εἰς Ἐφεσον τους συστρατευσομενους
ὁ μεν οὐν Τισσαφερνης και ὁτι ἱππικον οὐκ εἰχεν ὁ Ἀγησιλαος ἡ δε Καρια ἀφιππος ἠν και ὁτι ἡγειτο αὐτον ὀργιζεσθαι αὐτῳ δια την ἀπατην τῳ ὀντι νομισας ἐπι τον αὐτου οἰκον εἰς Καριαν ὁρμησειν αὐτον το μεν πεζον ἁπαν διεβιβασεν ἐκεισε το δε ἱππικον εἰς το Μαιανδρου πεδιον περιηγαγε νομιζων ἱκανος εἰναι καταπατησαι τῃ ἱππῳ τους Ἑλληνας πριν εἰς τα δυσιππα ἀφικεσθαι
ὁ δε Ἀγησιλαος ἀντι του ἐπι Καριαν ἰεναι εὐθυς ἀντιστρεψας ἐπι Φρυγιας ἐπορευετο
και τας τε ἐν τῃ πορειᾳ ἀπαντωσας δυναμεις ἀναλαμβανων ἠγε και τας πολεις κατεστρεφετο και ἐμβαλων ἀπροσδοκητως παμπληθη χρηματα ἐλαβε
στρατηγικον οὐν και τουτο ἐδοκει διαπραξασθαι ὁτι ἐπει πολεμος προερρηθη και το ἐξαπαταν ὁσιον τε και δικαιον ἐξ ἐκεινου ἐγενετο παιδα ἀπεδειξε τον Τισσαφερνην τῃ ἀπατῃ φρονιμως δε και τους φιλους ἐνταυθα ἐδοξε πλουτισαι
ἐπει γαρ δια το πολλα χρηματα εἰληφθαι ἀντιπροικα τα παντα ἐπωλειτο τοις μεν φιλοις προειπεν ὠνεισθαι εἰπων ὁτι καταβησοιτο ἐπι θαλατταν ἐν ταχει το στρατευμα καταγων
τους δε λαφυροπωλας ἐκελευσε γραφομενους ὁποσου τι πριαιντο προϊεσθαι τα χρηματα
ὡστε οὐδεν προτελεσαντες οἱ φιλοι αὐτου οὐδε το δημοσιον βλαψαντες παντες παμπληθη χρηματα ἐλαβον
ἐτι δε ὁποτε αὐτομολοι ὡς εἰκος προς βασιλεα ἰοντα χρηματα ἐθελοιεν ὑφηγεισθαι και ταυτα ἐπεμελετο ὡς δια των φιλων ἁλισκοιτο ὁπως ἁμα μεν χρηματιζοιντο ἁμα δε ἐνδοξοτεροι γιγνοιντο
δια μεν δη ταυτα εὐθυς πολλους ἐραστας της αὑτου φιλιας ἐποιησατο
γιγνωσκων δʼ ὁτι ἡ μεν πορθουμενη και ἐρημουμενη χωρα οὐκ ἀν δυναιτο πολυν χρονον στρατευμα φερειν ἡ δʼ οἰκουμενη μεν σπειρομενη δε ἀεναον ἀν την τροφην παρεχοι ἐπεμελετο οὐ μονον του βιᾳ χειρουσθαι τους ἐναντιους ἀλλα και του πρᾳοτητι προσαγεσθαι
και πολλακις μεν προηγορευε τοις στρατιωταις τους ἁλισκομενους μη ὡς ἀδικους τιμωρεισθαι ἀλλʼ ὡς ἀνθρωπους ὀντας φυλαττειν πολλακις δε ὁποτε μεταστρατοπεδευοιτο εἰ αἰσθοιτο καταλελειμμενα παιδαρια μικρα ἐμπορων ἁ πολλοι ἐπωλουν δια το νομιζειν μη δυνασθαι ἀν φερειν αὐτα και τρεφειν ἐπεμελετο και τουτων ὁπως συγκομιζοιντο ποι
τοις δʼ αὐ δια γηρας καταλειπομενοις αἰχμαλωτοις προσεταττεν ἐπιμελεισθαι αὐτων ὡς μητε ὑπο κυνων μηθʼ ὑπο λυκων διαφθειροιντο
ὡστε οὐ μονον οἱ πυνθανομενοι ταυτα ἀλλα και αὐτοι οἱ ἁλισκομενοι εὐμενεις αὐτῳ ἐγιγνοντο
ὁποσας δε πολεις προσαγαγοιτο ἀφαιρων αὐτων ὁσα δουλοι δεσποταις ὑπηρετουσι προσεταττεν ὁσα ἐλευθεροι ἀρχουσι πειθονται
και των κατα κρατος ἀναλωτων τειχεων τῃ φιλανθρωπιᾳ ὑπο χειρα ἐποιειτο
ἐπει μεντοι ἀνα τα πεδια οὐδε ἐν τῃ Φρυγιᾳ ἐδυνατο στρατευεσθαι δια την Φαρναβαζου ἱππειαν ἐδοξεν αὐτῳ ἱππικον κατασκευαστεον εἰναι ὡς μη δραπετευοντα πολεμειν δεοι αὐτον
τους μεν οὐν πλουσιωτατους ἐκ πασων των ἐκει πολεων ἱπποτροφειν κατελεξε
προειπε δε ὁστις παρεχοιτο ἱππον και ὁπλα και ἀνδρα δοκιμον ὡς ἐξεσοιτο αὐτῳ μη στρατευεσθαι
και ἐποιησεν οὑτως ἑκαστον προθυμως ταυτα πραττειν ὡσπερ ἀν τις τον ὑπερ αὑτου ἀποθανουμενον προθυμως μαστευοι
ἐταξε δε και πολεις ἐξ ὡν δεοι τους ἱππεας παρασκευαζειν νομιζων ἐκ των ἱπποτροφων πολεων εὐθυς και φρονηματιας μαλιστα ἀν ἐπι τῃ ἱππικῃ γενεσθαι
και τουτʼ οὐν ἀγαστως ἐδοξε πραξαι ὁτι κατεσκευαστο το ἱππικον αὐτῳ και εὐθυς ἐρρωμενον ἠν και ἐνεργον
ἐπειδη δε ἐαρ ὑπεφαινε συνηγαγε παν το στρατευμα εἰς Ἐφεσον
ἀσκησαι δε και αὐτο βουλομενος ἀθλα προὐθηκε και ταις ἱππικαις ταξεσιν ἡτις κρατιστα ἀν ἱππευοι και ταις ὁπλιτικαις ἡτις ἀν ἀριστα σωματων ἐχοι
και πελτασταις δε και τοξοταις ἀθλα προυθηκεν οἱτινες κρατιστοι τα προσηκοντα ἐργα φαινοιντο
ἐκ τουτου δε παρην ὁραν τα μεν γυμνασια μεστα των ἀνδρων γυμναζομενων τον δε ἱπποδρομον ἱππεων ἱππαζομενων τους δε ἀκοντιστας και τους τοξοτας ἐπι στοχον ἱεντας
ἀξιαν δε και ὁλην την πολιν ἐν ᾑ ἠν θεας ἐποιησεν
ἡ τε γαρ ἀγορα μεστη ἠν παντοδαπων και ὁπλων και ἱππων ὠνιων οἱ τε χαλκοτυποι και οἱ τεκτονες και οἱ σιδηρεις και σκυτεις και γραφεις παντες πολεμικα ὁπλα κατεσκευαζον
ὡστε την πολιν ὀντως ἀν ἡγησω πολεμου ἐργαστηριον εἰναι
ἐπερρωσθη δʼ ἀν τις κἀκεινο ἰδων Ἀγησιλαον μεν πρωτον ἐπειτα δε και τους ἀλλους στρατιωτας ἐστεφανωμενους τε ὁπου ἀπο των γυμνασιων ἰοιεν και ἀνατιθεντας τους στεφανους τῃ Ἀρτεμιδι
ὁπου γαρ ἀνδρες θεους μεν σεβοιεν πολεμικα δε ἀσκοιεν πειθαρχιαν δε μελετῳεν πως οὐκ εἰκος ἐνταυθα παντα μεστα ἐλπιδων ἀγαθων εἰναι
ἡγουμενος δε και το καταφρονειν των πολεμιων ῥωμην τινα ἐμβαλειν προς το μαχεσθαι προειπε τοις κηρυξι τους ὑπο των λῃστων ἁλισκομενους βαρβαρους γυμνους πωλειν
ὁρωντες οὐν οἱ στρατιωται λευκους μεν δια το μηδεποτε ἐκδυεσθαι πιονας δε και ἀπονους δια το ἀει ἐπʼ ὀχηματων εἰναι ἐνομισαν μηδεν διοισειν τον πολεμον ἠ εἰ γυναιξι δεοι μαχεσθαι
προειπε δε και τουτο τοις στρατιωταις ὡς εὐθυς ἡγησοιτο την συντομωτατην ἐπι τα κρατιστα της χωρας ὁπως αὐτοθεν αὐτῳ τα σωματα και την γνωμην παρασκευαζοιντο ὡς ἀγωνιουμενοι
ὁ μεντοι Τισσαφερνης ταυτα μεν ἐνομισε λεγειν αὐτον παλιν βουλομενον ἐξαπατησαι εἰς Καριαν δε νυν τῳ ὀντι ἐμβαλειν
το τε οὐν πεζον καθαπερ το προσθεν εἰς Καριαν διεβιβασε και το ἱππικον εἰς το Μαιανδρου πεδιον κατεστησεν
ὁ δε Ἀγησιλαος οὐκ ἐψευσατο ἀλλʼ ὡσπερ προειπεν εὐθυς εἰς τον Σαρδιανον τοπον ἐχωρησε και τρεις μεν ἡμερας διʼ ἐρημιας πολεμιων πορευομενος πολλα τα ἐπιτηδεια τῃ στρατιᾳ παρειχε
τῃ δε τεταρτῃ ἡμερᾳ ἡκον οἱ των πολεμιων ἱππεις
και τῳ μεν ἀρχοντι των σκευοφορων εἰπεν ὁ ἡγεμων διαβαντι τον Πακτωλον ποταμον στρατοπεδευεσθαι
αὐτοι δε κατιδοντες τους των Ἑλληνων ἀκολουθους ἐσπαρμενους καθʼ ἁρπαγην πολλους αὐτων ἀπεκτειναν
αἰσθομενος δε ὁ Ἀγησιλαος βοηθειν ἐκελευσε τους ἱππεας
οἱ δʼ αὐ Περσαι ὡς εἰδον την βοηθειαν ἡθροισθησαν και ἀντιπαρεταξαντο παμπληθεσι των ἱππεων ταξεσιν
ἐνθα δη ὁ Ἀγησιλαος γιγνωσκων ὁτι τοις μεν πολεμιοις οὐπω παρειη το πεζον αὐτῳ δε οὐδεν ἀπειη των παρεσκευασμενων καιρον ἡγησατο μαχην συναψαι εἰ δυναιτο
σφαγιασαμενος οὐν την μεν φαλαγγα εὐθυς ἠγεν ἐπι τους ἀντιτεταγμενους ἱππεας ἐκ δε των ὁπλιτων ἐκελευσε τα δεκα ἀφʼ ἡβης θειν ὁμοσε αὐτοις τοις δε πελτασταις εἰπε δρομῳ ὑφηγεισθαι
παρηγγειλε δε και τοις ἱππευσιν ἐμβαλλειν ὡς αὐτου τε και παντος του στρατευματος ἑπομενου
τους μεν δη ἱππεας ἐδεξαντο οἱ ἀγαθοι των Περσων
ἐπειδη δε ἁμα παντα τα δεινα παρην ἐπʼ αὐτους ἐνεκλιναν και οἱ μεν αὐτων εὐθυς ἐν τῳ ποταμῳ ἐπεσον οἱ δε ἀλλοι ἐφευγον
οἱ δε Ἑλληνες ἑπομενοι αἱρουσι και το στρατοπεδον αὐτων
και οἱ μεν πελτασται ὡσπερ εἰκος ἐφʼ ἁρπαγην ἐτρεποντο
ὁ δε Ἀγησιλαος ἐχων κυκλῳ παντα και φιλια και πολεμια περιεστρατοπεδευσατο
ὡς δʼ ἠκουσε τους πολεμιους ταραττεσθαι δια το αἰτιασθαι ἀλληλους του γεγενημενου εὐθυς ἠγεν ἐπι Σαρδεις
κἀκει ἁμα μεν ἐκαιε και ἐπορθει τα περι το ἀστυ ἁμα δε και κηρυγματι ἐδηλου τους μεν ἐλευθεριας δεομενους ὡς προς συμμαχον αὐτον παρειναι
εἰ δε τινες την Ἀσιαν ἑαυτων ποιουνται προς τους ἐλευθερουντας διακρινουμενους ἐν ὁπλοις παρειναι
ἐπει μεντοι οὐδεις ἀντεξῃει ἀδεως δη το ἀπο τουτου ἐστρατευετο τους μεν προσθεν προσκυνειν Ἑλληνας ἀναγκαζομενους ὁρων τιμωμενους ὑφʼ ὡν ὑβριζοντο τους δε ἀξιουντας και τας των θεων τιμας καρπουσθαι τουτους ποιησας μηδʼ ἀντιβλεπειν τοις Ἑλλησι δυνασθαι και την μεν των φιλων χωραν ἀδῃωτον παρεχων την δε των πολεμιων οὑτω καρπουμενος ὡστε ἐν δυοιν ἐτοιν πλεον των ἑκατον ταλαντων τῳ θεῳ ἐν Δελφοις δεκατην ἀποθυσαι
ὁ μεντοι Περσων βασιλευς νομισας Τισσαφερνην αἰτιον εἰναι του κακως φερεσθαι τα ἑαυτου Τιθραυστην καταπεμψας ἀπετεμεν αὐτου την κεφαλην
μετα δε τουτο τα μεν των βαρβαρων ἐτι ἀθυμοτερα ἐγενετο τα δε Ἀγησιλαου πολυ ἐρρωμενεστερα
ἀπο παντων γαρ των ἐθνων ἐπρεσβευοντο περι φιλιας πολλοι δε και ἀφισταντο προς αὐτον ὀρεγομενοι της ἐλευθεριας ὡστε οὐκετι Ἑλληνων μονον ἀλλα και βαρβαρων πολλων ἡγεμων ἠν ὁ Ἀγησιλαος
ἀξιον γε μην και ἐντευθεν ὑπερβαλλοντως ἀγασθαι αὐτου ὁστις ἀρχων μεν παμπολλων ἐν τῃ ἠπειρῳ πολεων ἀρχων δε και νησων ἐπει και το ναυτικον προσηψεν αὐτῳ ἡ πολις αὐξανομενος δε και εὐκλειᾳ και δυναμει παρον δʼ αὐτῳ πολλοις και ἀγαθοις χρησθαι ὁ τι ἐβουλετο προς δε τουτοις το μεγιστον ἐπινοων και ἐλπιζων καταλυσειν την ἐπι την Ἑλλαδα στρατευσασαν προτερον ἀρχην ὁμως ὑπʼ οὐδενος τουτων ἐκρατηθη ἀλλʼ ἐπειδη ἠλθεν αὐτῳ ἀπο των οἰκοι τελων βοηθειν τῃ πατριδι ἐπειθετο τῃ πολει οὐδεν διαφεροντως ἠ εἰ ἐν τῳ ἐφορειῳ ἐτυχεν ἑστηκως μονος παρα τους πεντε μαλα ἐνδηλον ποιων ὡς οὐτε ἀν πασαν την γην δεξαιτο ἀντι της πατριδος οὐτε τους ἐπικτητους ἀντι των ἀρχαιων φιλων οὐτε αἰσχρα και ἀκινδυνα κερδη μαλλον ἠ μετα κινδυνων τα καλα και δικαια
ὁσον γε μην χρονον ἐπι τῃ ἀρχῃ ἐμεινε πως οὐκ ἀξιεπαινου βασιλεως και τουτʼ ἐργον ἐπεδειξατο ὁστις παραλαβων πασας πολεις ἐφʼ ἁς ἀρξων ἐξεπλευσε στασιαζουσας δια το τας πολιτειας κινηθηναι ἐπει Ἀθηναιοι της ἀρχης ἐληξαν ἐποιησεν ὡστʼ ἀνευ φυγης και θανατων ἑως αὐτος παρην ὁμονοως πολιτευομενας και εὐδαιμονας τας πολεις διατελεσαι
τοιγαρουν οἱ ἐν τῃ Ἀσιᾳ Ἑλληνες οὐχ ὡς ἀρχοντος μονον ἀλλα και ὡς πατρος και ἑταιρου ἀπιοντος αὐτου ἐλυπουντο
και τελος ἐδηλωσαν ὁτι οὐ πλαστην την φιλιαν παρειχοντο
ἐθελουσιοι γουν αὐτῳ συνεβοηθησαν τῃ Λακεδαιμονι και ταυτα εἰδοτες ὁτι οὐ χειροσιν ἑαυτων δεησοι μαχεσθαι
των μεν δη ἐν τῃ Ἀσιᾳ πραξεων τουτο τελος ἐγενετο
διαβας δε τον Ἑλλησποντον ἐπορευετο δια των αὐτων ἐθνων ὡνπερ ὁ Περσης τῳ παμπληθει στολῳ
και ἡν ἐνιαυσιαν ὁδον ὁ βαρβαρος ἐποιησατο ταυτην μειον ἠ ἐν μηνι καθηνυσεν ὁ Ἀγησιλαος
οὐ γαρ ὡς ὑστερησειε της πατριδος προεθυμειτο
ἐπει δε ἐξαμειψας Μακεδονιαν εἰς Θετταλιαν ἀφικετο Λαρισαιοι μεν και Κραννωνιοι και Σκοτουσαιοι και Φαρσαλιοι συμμαχοι ὀντες Βοιωτοις και παντες δε Θετταλοι πλην ὁσοι αὐτων φυγαδες τοτε ὀντες ἐτυγχανον ἐκακουργουν αὐτον ἐφεπομενοι
ὁ δε τεως μεν ἠγεν ἐν πλαισιῳ το στρατευμα τους ἡμισεις μεν ἐμπροσθεν τους ἡμισεις δε ἐπʼ οὐρᾳ ἐχων των ἱππεων
ἐπει δʼ ἐκωλυον της πορειας αὐτον οἱ Θετταλοι ἐπιτιθεμενοι τοις ὀπισθεν παραπεμπει ἐπʼ οὐραν και το ἀπο του προηγουμενου στρατευματος ἱππικον πλην των περι ἑαυτον
ὡς δε παρεταξαντο ἀλληλοις οἱ μεν Θετταλοι νομισαντες οὐκ ἐν καλῳ εἰναι προς τους ὁπλιτας ἱππομαχειν στρεψαντες βαδην ἀπεχωρουν
γνους δε ὁ Ἀγησιλαος ἁ ἑκατεροι ἡμαρτανον παραπεμπει τους ἀμφʼ αὑτον μαλʼ εὐρωστους ἱππεας και κελευει τοις τε ἀλλοις παραγγελλειν και αὐτους διωκειν κατα κρατος και μηκετι δουναι αὐτοις ἀναστροφην
οἱ δε Θετταλοι ὡς εἰδον παρα δοξαν ἐλαυνοντας οἱ μεν αὐτων οὐδʼ ἀνεστρεψαν οἱ δε και ἀναστρεφειν πειρωμενοι πλαγιους ἐχοντες τους ἱππους ἡλισκοντο
Πολυχαρμος μεντοι ὁ Φαρσαλιος ἱππαρχων ἀνεστρεψε τε και μαχομενος συν τοις ἀμφʼ αὑτον ἀποθνῃσκει
ὡς δε τουτο ἐγενετο φυγη γιγνεται ἐξαισια
ὡσθʼ οἱ μεν ἀπεθνῃσκον αὐτων οἱ δε και ζωντες ἡλισκοντο
ἐστησαν δʼ οὐν οὐ προσθεν πριν ἠ ἐπι τῳ ὀρει τῳ Ναρθακιῳ ἐγενοντο
και τοτε μεν δη ὁ Ἀγησιλαος τροπαιον τε ἐστησατο μεταξυ Πραντος και Ναρθακιου
και αὐτου κατεμεινε μαλα ἡδομενος τῳ ἐργῳ ὁτι τους μεγιστον φρονουντας ἐφʼ ἱππικῃ ἐνενικηκει συν ᾡ αὐτος ἐμηχανησατο ἱππικῳ
τῃ δʼ ὑστεραιᾳ ὑπερβαλλων τα Ἀχαϊκα της Φθιας ὀρη την λοιπην ἠδη πασαν δια φιλιας ἐπορευθη εἰς τα Βοιωτων ὁρια
ἐνταυθα δη ἀντιτεταγμενους εὑρων Θηβαιους Ἀθηναιους Ἀργειους Κορινθιους Αἰνιανας Εὐβοεας και Λοκρους ἀμφοτερους οὐδεν ἐμελλησεν ἀλλʼ ἐκ του φανερου ἀντιπαρεταττε Λακεδαιμονιων μεν ἐχων μοραν και ἡμισυ των δʼ αὐτοθεν συμμαχων Φωκεας και Ὀρχομενιους μονους το τʼ ἀλλο στρατευμα ὁπερ ἠγαγετο αὐτος
και οὐ τουτο λεξων ἐρχομαι ὡς πολυ μεν ἐλαττους πολυ δε χειρονας ἐχων ὁμως συνεβαλεν
εἰ γαρ ταυτα λεγοιμι Ἀγησιλαον τʼ ἀν μοι δοκω ἀφρονα ἀποφαινειν και ἐμαυτον μωρον εἰ ἐπαινοιην τον περι των μεγιστων εἰκῃ κινδυνευοντα
ἀλλα μαλλον ταδʼ αὐτου ἀγαμαι ὁτι πληθος τε οὐδεν μειον ἠ το των πολεμιων παρεσκευασατο ὡπλισεν τε οὑτως ὡς ἁπαντα μεν χαλκον ἁπαντα δε φοινικα φαινεσθαι
ἐπεμεληθη δʼ ὁπως οἱ στρατιωται τους πονους δυνησοιντο ὑποφερειν
ἐνεπλησε δε και φρονηματος τας ψυχας αὐτων ὡς ἱκανοι εἰεν προς οὑστινας δεοι μαχεσθαι
ἐτι δε φιλονικιαν ἐνεβαλε προς ἀλληλους τοις μετʼ αὐτου ὁπως ἑκαστοι αὐτων ἀριστοι φαινοιντο
ἐλπιδων γε μην παντας ἐνεπλησεν ὡς πασι πολλα κἀγαθα ἐσοιτο εἰ ἀνδρες ἀγαθοι γιγνοιντο νομιζων ἐκ των τοιουτων ἀνθρωπους προθυμοτατα τοις πολεμιοις μαχεσθαι
και γαρ ἐγενετο οἱαπερ οὐκ ἀλλη των ἐφʼ ἡμων
συνῃσαν μεν γαρ εἰς το κατα Κορωνειαν πεδιον οἱ μεν συν Ἀγησιλαῳ ἀπο του Κηφισου οἱ δε συν τοις Θηβαιοις ἀπο του Ἑλικωνος
ἑωρων δε τας τε φαλαγγας ἀλληλων μαλα ἰσοπαλους σχεδον δε και οἱ ἱππεις ἠσαν ἑκατερων ἰσοπληθεις
εἰχε δε ὁ Ἀγησιλαος μεν το δεξιον του μεθʼ ἑαυτου Ὀρχομενιοι δε ἐσχατοι ἠσαν αὐτῳ του εὐωνυμου
οἱ δʼ αὐ Θηβαιοι αὐτοι μεν δεξιοι ἠσαν Ἀργειοι δʼ αὐτοις το εὐωνυμον εἰχον
συνιοντων δε τεως μεν σιγη πολλη ἠν ἀπʼ ἀμφοτερων
ἡνικα δε ἀπειχον ἀλληλων ὁσον σταδιον ἀλαλαξαντες οἱ Θηβαιοι δρομῳ ὁμοσε ἐφεροντο
ὡς δε τριων ἐτι πλεθρων ἐν μεσῳ ὀντων ἀντεξεδραμον ἀπο της Ἀγησιλαου φαλαγγος ὡν Ἡριππιδας ἐξεναγει
ἠσαν δʼ οὑτοι των τε ἐξ οἰκου αὐτῳ συστρατευσαμενων και των Κυρειων τινες και Ἰωνες δε και Αἰολεις και Ἑλλησποντιοι ἐχομενοι
και παντες οὑτοι των συνεκδραμοντων τε ἐγενοντο και εἰς δορυ ἀφικομενοι ἐτρεψαντο το καθʼ ἑαυτους
Ἀργειοι μεντοι οὐκ ἐδεξαντο τους ἀμφʼ Ἀγησιλαον ἀλλʼ ἐφυγον ἐπι τον Ἑλικωνα
κἀνταυθα οἱ μεν τινες των ξενων ἐστεφανουν ἠδη τον Ἀγησιλαον ἀγγελλει δε τις αὐτῳ ὁτι Θηβαιοι τους Ὀρχομενιους διακοψαντες ἐν τοις σκευοφοροις εἰσι
και ὁ μεν εὐθυς ἐξελιξας την φαλαγγα ἠγεν ἐπʼ αὐτους
οἱ δʼ αὐ Θηβαιοι ὡς εἰδον τους συμμαχους προς τῳ Ἑλικωνι πεφευγοτας διαπεσειν βουλομενοι προς τους ἑαυτων ἐχωρουν ἐρρωμενως
ἐνταυθα δη Ἀγησιλαον ἀνδρειον μεν ἐξεστιν εἰπειν ἀναμφιλογως οὐ μεντοι εἱλετο γε τα ἀσφαλεστατα
ἐξον γαρ αὐτῳ παρεντι τους διαπιπτοντας ἑπομενῳ χειρουσθαι τους ὀπισθεν οὐκ ἐποιησε τουτο ἀλλʼ ἀντιμετωπος συνερραξε τοις Θηβαιοις
και συμβαλοντες τας ἀσπιδας ἐωθουντο ἐμαχοντο ἀπεκτεινον ἀπεθνῃσκον
και κραυγη μεν οὐδεμια παρην οὐ μην οὐδε σιγη φωνη δε τις ἠν τοιαυτη οἱαν ὀργη τε και μαχη παρασχοιτʼ ἀν
τελος δε των Θηβαιων οἱ μεν διαπιπτουσι προς τον Ἑλικωνα πολλοι δʼ ἀποχωρουντες ἀπεθανον
ἐπειδη δε ἡ μεν νικη συν Ἀγησιλαῳ ἐγενετο τετρωμενος δʼ αὐτος προσηνεχθη προς την φαλαγγα προσελασαντες τινες των ἱππεων λεγουσιν αὐτῳ ὁτι των πολεμιων ὀγδοηκοντα συν τοις ὁπλοις ὑπο τῳ ναῳ εἰσι και ἠρωτων τι χρη ποιειν
ὁ δε καιπερ πολλα τραυματα ἐχων παντοσε και παντοιοις ὁπλοις ὁμως οὐκ ἐπελαθετο του θειου ἀλλʼ ἐαν τε ἀπιεναι ὁποι βουλοιντο ἐκελευε και ἀδικειν οὐκ εἰα και προπεμψαι ἐπεταξε τους ἀμφʼ αὐτον ἱππεις ἐστε ἐν τῳ ἀσφαλει ἐγενοντο
ἐπει γε μην ἐληξεν ἡ μαχη παρην δη θεασασθαι ἐνθα συνεπεσον ἀλληλοις την μεν γην αἱματι πεφυρμενην νεκρους δε κειμενους φιλιους και πολεμιους μετʼ ἀλληλων ἀσπιδας δε διατεθρυμμενας δορατα συντεθραυσμενα ἐγχειριδια γυμνα κολεων τα μεν χαμαι τα δʼ ἐν σωματι τα δʼ ἐτι μετα χειρας
τοτε μεν οὐν και γαρ ἠν ἠδη ὀψε συνελκυσαντες τους των πολεμιων νεκρους εἰσω φαλαγγος ἐδειπνοποιησαντο και ἐκοιμηθησαν
πρῳ δε Γυλιν τον πολεμαρχον παραταξαι τε ἐκελευσε το στρατευμα και τροπαιον ἱστασθαι και στεφανουσθαι παντας τῳ θεῳ και τους αὐλητας παντας αὐλειν
οἱ δε Θηβαιοι ἐπεμψαν κηρυκα ὑποσπονδους τους νεκρους αἰτουντες θαψαι
και οὑτως δη αἱ τε σπονδαι γιγνονται και ὁ Ἀγησιλαος οἰκαδε ἀπεχωρει ἑλομενος ἀντι του μεγιστος εἰναι ἐν τῃ Ἀσιᾳ οἰκοι τα νομιμα μεν ἀρχειν τα νομιμα δε ἀρχεσθαι
ἐκ δε τουτου κατανοησας τους Ἀργειους τα μεν οἰκοι καρπουμενους Κορινθον δε προσειληφοτας ἡδομενους δε τῳ πολεμῳ στρατευει ἐπʼ αὐτους
και δῃωσας πασαν αὐτων την χωραν εὐθυς ἐκειθεν ὑπερβαλων κατα τα στενα εἰς Κορινθον αἱρει τα ἐπι το Λεχαιον τεινοντα τειχη
και ἀναπετασας της Πελοποννησου τας πυλας οὑτως οἰκαδε ἀπελθων εἰς τα Ὑακινθια ὁπου ἐταχθη ὑπο του χοροποιου τον παιανα τῳ θεῳ συνεπετελει
ἐκ τουτου δε αἰσθανομενος τους Κορινθιους παντα μεν τα κτηνη ἐν τῳ Πειραιῳ σῳζομενους παν δε το Πειραιον σπειροντας και καρπουμενους μεγιστον δε ἡγησαμενος ὁτι Βοιωτοι ταυτῃ ἐκ Κρευσιος ὁρμωμενοι εὐπετως τοις Κορινθιοις παρεγιγνοντο στρατευει ἐπι το Πειραιον
ἰδων δε ὑπο πολλων φυλαττομενον ὡς ἐνδιδομενης της πολεως ἐξ ἀριστου μετεστρατοπεδευσατο προς το ἀστυ
αἰσθομενος δε ὑπο νυκτα βεβοηθηκοτας ἐκ του Πειραιου εἰς την πολιν πασσυδιᾳ ὑποστρεψας ἁμα τῃ ἡμερᾳ αἱρει το Πειραιον ἐρημον εὑρων φυλακης και τα τε ἀλλα τα ἐνοντα λαμβανει και τα τειχη ἁ ἐνετετειχιστο
μετα δε ταυτα προθυμων ὀντων των Ἀχαιων εἰς την συμμαχιαν και δεομενων συστρατευειν αὐτοις εἰς Ἀκαρνανιαν και ἐπιθεμενων ἐν στενοις των Ἀκαρνανων καταλαβων τοις ψιλοις τα ὑπερ κεφαλης αὐτων μαχην συναπτει και πολλους ἀποκτεινας αὐτων τροπαιον ἐστησατο και οὐ προτερον ἐληξε πριν Ἀχαιοις μεν φιλους ἐποιησεν Ἀκαρνανας και Αἰτωλους και Ἀργειους ἑαυτῳ δε και συμμαχους
ἐπειδη δε εἰρηνης ἐπιθυμησαντες οἱ πολεμιοι ἐπρεσβευοντο Ἀγησιλαος ἀντειπε τῃ εἰρηνῃ ἑως τους δια Λακεδαιμονιους φυγοντας Κορινθιων και Θηβαιων ἠναγκασε τας πολεις οἰκαδε καταδεξασθαι
ὑστερον δʼ αὐ και Φλειασιων τους δια Λακεδαιμονιους φυγοντας κατηγαγεν αὐτος στρατευσαμενος ἐπι Φλειουντα
εἰ δε τις ἀλλῃ πῃ ταυτα μεμφεται ἀλλʼ οὐν φιλεταιριᾳ γε πραχθεντα φανερα ἐστι
και γαρ ἐπει τους ἐν Θηβαις των Λακεδαιμονιων κατεκανον οἱ ἐναντιοι βοηθων αὐ τουτοις στρατευει ἐπι τας Θηβας
εὑρων δε ἀποτεταφρευμενα και ἀπεσταυρωμενα ἁπαντα ὑπερβας τας Κυνος κεφαλας ἐδῃου την χωραν μεχρι του ἀστεως παρεχων και ἐν πεδιῳ και ἀνα τα ὀρη μαχεσθαι Θηβαιοις εἰ βουλοιντο
ἐστρατευσε δε και τῳ ἐπιοντι ἐτει παλιν ἐπι Θηβας
και ὑπερβας τα κατα Σκωλον σταυρωματα και ταφρους ἐδῃωσε τα λοιπα της Βοιωτιας
τα μεν δη μεχρι τουτου κοινῃ αὐτος τε και ἡ πολις ηὐτυχει
ὁσα γε μην μετα τουτο σφαλματα ἐγενοντο οὐδεις ἀν εἰποι ὡς Ἀγησιλαου ἡγουμενου ἐπραχθη
ἐπει δʼ αὐ της ἐν Λευκτροις συμφορας γεγενημενης κατακαινουσι τους ἐν Τεγεᾳ φιλους και ξενους αὐτου οἱ ἀντιπαλοι συν Μαντινευσι συνεστηκοτων ἠδη Βοιωτων τε παντων και Ἀρκαδων και Ἠλειων στρατευει συν μονῃ τῃ Λακεδαιμονιων δυναμει πολλων νομιζοντων οὐδʼ ἀν ἐξελθειν Λακεδαιμονιους πολλου χρονου ἐκ της αὑτων
δῃωσας δε την χωραν των κατακανοντων τους φιλους οὑτως αὐ οἰκαδε ἀπεχωρησεν
ἀπο γε μην τουτου ἐπι την Λακεδαιμονα στρατευσαμενων Ἀρκαδων τε παντων και Ἀργειων και Ἠλειων και Βοιωτων και συν αὐτοις Φωκεων και Λοκρων ἀμφοτερων και Θετταλων και Αἰνιανων και Ἀκαρνανων και Εὐβοεων προς δε τουτοις ἀφεστηκοτων μεν των δουλων πολλων δε περιοικιδων πολεων και αὐτων Σπαρτιατων οὐ μειονων ἀπολωλοτων ἐν τῃ ἐν Λευκτροις μαχῃ ἠ λειπομενων ὁμως διεφυλαξε την πολιν και ταυτα ἀτειχιστον οὐσαν ὁπου μεν τῳ παντι πλεον ἀν εἰχον οἱ πολεμιοι οὐκ ἐξαγων ἐνταυθα ὁπου δε οἱ πολιται πλεον ἑξειν ἐμελλον εὐρωστως παρατεταγμενος νομιζων εἰς μεν το πλατυ ἐξιων παντοθεν ἀν περιεχεσθαι ἐν δε τοις στενοις και ὑπερδεξιοις τοποις ὑπομενων τῳ παντι κρατειν ἀν
ἐπει γε μην ἀπεχωρησε το στρατευμα πως οὐκ ἀν φαιη τις αὐτον εὐγνωμονως χρησθαι ἑαυτῳ
ὡς γαρ του στρατευεσθαι αὐτον και πεζῃ και ἐφʼ ἱππων ἀπειργεν ἠδη το γηρας χρηματων δε ἑωρα την πολιν δεομενην εἰ μελλοι συμμαχον τινα ἑξειν ἐπι το ποριζειν ταυτα ἑαυτον ἐταξε
και ὁσα μεν ἐδυνατο οἰκοι μενων ἐμηχανατο ἁ δε καιρος ἠν οὐκ ὠκνει μετιεναι οὐδʼ ᾐσχυνετο εἰ μελλοι την πολιν ὠφελησειν πρεσβευτης ἐκπορευομενος ἀντι στρατηγου
ὁμως δε και ἐν τῃ πρεσβειᾳ μεγαλου στρατηγου ἐργα διεπραξατο
Αὐτοφραδατης τε γαρ πολιορκων ἐν Ἀσσῳ Ἀριοβαρζανην συμμαχον ὀντα δεισας Ἀγησιλαον φευγων ᾠχετο
Κοτυς δʼ αὐ Σηστον πολιορκων Ἀριοβαρζανου ἐτι οὐσαν λυσας και οὑτος την πολιορκιαν ἀπηλλαγη
ὡστʼ οὐκ ἀλογως και ἀπο της πρεσβειας τροπαιον των πολεμιων εἱστηκει αὐτῳ
Μαυσωλος γε μην κατα θαλατταν ἑκατον ναυσι πολιορκων ἀμφοτερα τα χωρια ταυτα οὐκετι δεισας ἀλλα πεισθεις ἀπεπλευσεν οἰκαδε
οἱ τε γαρ εὐ πεπονθεναι νομιζοντες ὑπʼ αὐτου και οἱ φευγοντες αὐτον χρηματα ἀμφοτεροι ἐδοσαν
Ταχως γε μην και Μαυσωλος δια την προσθεν Ἀγησιλαου ξενιαν συμβαλομενος και οὑτος χρηματα τῃ Λακεδαιμονι ἀπεπεμψαν αὐτον οἰκαδε προπομπην δοντες μεγαλοπρεπη
ἐκ δε τουτου ἠδη μεν ἐτη ἐγεγονει ἀμφι τα ὀγδοηκοντα
κατανενοηκως δε τον Αἰγυπτιων βασιλεα ἐπιθυμουντα τῳ Περσῃ πολεμειν και πολλους μεν πεζους πολλους δε ἱππεας πολλα δε χρηματα ἐχοντα ἁσμενος ἠκουσεν ὁτι μετεπεμπετο αὐτον και ταυτα ἡγεμονιαν ὑπισχνουμενος
ἐνομιζε γαρ τῃ αὐτῃ ὁρμῃ τῳ μεν Αἰγυπτιῳ χαριν ἀποδωσειν ἀνθʼ ὡν εὐεργετηκει την Λακεδαιμονα τους δʼ ἐν τῃ Ἀσιᾳ Ἑλληνας παλιν ἐλευθερωσειν τῳ δε Περσῃ δικην ἐπιθησειν και των προσθεν και ὁτι νυν συμμαχος εἰναι φασκων ἐπεταττε Μεσσηνην ἀφιεναι
ἐπει μεντοι ὁ μεταπεμψαμενος οὐκ ἀπεδιδου την ἡγεμονιαν αὐτῳ ὁ μεν Ἀγησιλαος ὡς το μεγιστον ἐξηπατημενος ἐφροντιζε τι δει ποιειν
ἐκ τουτου δε πρωτον μεν οἱ διχα στρατευομενοι των Αἰγυπτιων ἀφιστανται του βασιλεως ἐπειτα δε και οἱ ἀλλοι παντες ἀπελιπον αὐτον
και αὐτος μεν δεισας ἀπεχωρησε φυγῃ εἰς Σιδωνα της Φοινικης οἱ δʼ Αἰγυπτιοι στασιαζοντες διττους βασιλεας αἱρουνται
ἐνταυθα δη Ἀγησιλαος γνους ὁτι εἰ μεν μηδετερῳ συλληψοιτο μισθον οὐδετερος λυσει τοις Ἑλλησιν ἀγοραν δε οὐδετερος παρεξει ὁποτερος τʼ ἀν κρατησῃ οὑτος ἐχθρος ἐσται εἰ δε τῳ ἑτερῳ συλληψοιτο οὑτος γε εὐ παθων ὡς το εἰκος φιλος ἐσοιτο οὑτω δη κρινας ὁποτερος φιλελλην μαλλον ἐδοκει εἰναι στρατευσαμενος μετα τουτου τον μεν μισελληνα μαχῃ νικησας χειρουται τον δʼ ἑτερον συγκαθιστησι
και φιλον ποιησας τῃ Λακεδαιμονι και χρηματα πολλα προσλαβων οὑτως ἀποπλει οἰκαδε καιπερ μεσου χειμωνος ὀντος σπευδων ὡς μη ἀργος ἡ πολις εἰς το ἐπιον θερος προς τους πολεμιους γενοιτο
και ταυτα μεν δη εἰρηται ὁσα των ἐκεινου ἐργων μετα πλειστων μαρτυρων ἐπραχθη
τα γαρ τοιαυτα οὐ τεκμηριων προσδειται ἀλλʼ ἀναμνησαι μονον ἀρκει και εὐθυς πιστευεται
νυν δε την ἐν τῃ ψυχῃ αὐτου ἀρετην πειρασομαι δηλουν διʼ ἡν ταυτα ἐπραττε και παντων των καλων ἠρα και παντα τα αἰσχρα ἐξεδιωκεν
Ἀγησιλαος γαρ τα μεν θεια οὑτως ἐσεβετο ὡς και οἱ πολεμιοι τους ἐκεινου ὁρκους και τας ἐκεινου σπονδας πιστοτερας ἐνομιζον ἠ την ἑαυτων φιλιαν
οἱ και προς ἀλληλους ἐστιν ὁτε μεν ὠκνουν εἰς ταὐτον ἰεναι Ἀγησιλαῳ δε αὑτους ἐνεχειριζον
ὁπως δε μη τις ἀπιστῃ και ὀνομασαι βουλομαι τους ἐπιφανεστατους αὐτων
Σπιθριδατης μεν γε ὁ Περσης εἰδως ὁτι Φαρναβαζος γημαι μεν την βασιλεως ἐπραττε θυγατερα την δʼ αὐτου ἀνευ γαμου λαβειν ἐβουλετο ὑβριν νομισας τουτο Ἀγησιλαῳ ἑαυτον και την γυναικα και τα τεκνα και την δυναμιν ἐνεχειρισε
Κοτυς δε ὁ των Παφλαγονων ἀρχων βασιλει μεν οὐχ ὑπηκουσε δεξιαν πεμποντι φοβουμενος μη ληφθεις ἠ χρηματα πολλα ἀποτεισειεν ἠ και ἀποθανοι Ἀγησιλαου δε και οὑτος ταις σπονδαις πιστευσας εἰς το στρατοπεδον τε ἠλθε και συμμαχιαν ποιησαμενος εἱλετο συν Ἀγησιλαῳ στρατευεσθαι χιλιους μεν ἱππεας δισχιλιους δε πελτοφορους ἐχων
ἀφικετο δε και Φαρναβαζος Ἀγησιλαῳ εἰς λογους και διωμολογησεν εἰ μη αὐτος πασης της στρατιας στρατηγος κατασταθειη ἀποστησεσθαι βασιλεως
ἠν μεντοι ἐγω γενωμαι στρατηγος ἐφη πολεμησω σοι ὠ Ἀγησιλαε ὡς ἀν ἐγω δυνωμαι κρατιστα
και ταυτα λεγων ἐπιστευε μηδεν ἀν παρασπονδον παθειν
οὑτω μεγα και καλον κτημα τοις τε ἀλλοις ἁπασι και ἀνδρι δη στρατηγῳ το ὁσιον τε και πιστον εἰναι τε και ὀντα ἐγνωσθαι
περι γε μην της εἰς χρηματα δικαιοσυνης ποια ἀν τις μειζω τεκμηρια ἐχοι τωνδε
ὑπο γαρ Ἀγησιλαου στερεσθαι μεν οὐδεις οὐδεν πωποτε ἐνεκαλεσεν εὐ δε πεπονθεναι πολλοι πολλα ὡμολογουν
ὁτῳ δε ἡδυ τα αὑτου διδοναι ἐπʼ ὠφελειᾳ ἀνθρωπων πως ἀν οὑτος ἐθελοι τα ἀλλοτρια ἀποστερειν ἐφʼ ᾡ κακοδοξος εἰναι
εἰ γαρ χρηματων ἐπιθυμοιη πολυ ἀπραγμονεστερον τα αὑτου φυλαττειν ἠ τα μη προσηκοντα λαμβανειν
ὁς δε δη και χαριτας ἀποστερειν μη ἐθελοι ὡν οὐκ εἰσι δικαι προς τον μη ἀποδιδοντα πως ἁ γε και νομος κωλυει ἐθελοι ἀν ἀποστερειν
Ἀγησιλαος δε οὐ μονον το μη ἀποδιδοναι χαριτας ἀδικον ἐκρινεν ἀλλα και το μη πολυ μειζους τον μειζω δυναμενον
τα γε μην της πολεως κλεπτειν πῃ ἀν τις αὐτον εἰκοτως αἰτιασαιτο ὁς και τας αὐτῳ χαριτας ὀφειλομενας τῃ πατριδι καρπουσθαι παρεδιδου
το δʼ ὁποτε βουλοιτο εὐ ποιειν ἠ πολιν ἠ φιλους χρημασι δυνασθαι παρʼ ἑτερων λαμβανοντα ὠφελειν οὐ και τουτο μεγα τεκμηριον ἐγκρατειας χρηματων
εἰ γαρ ἐπωλει τας χαριτας ἠ μισθου εὐεργετει οὐδεις ἀν οὐδεν ὀφειλειν αὐτῳ ἐνομισεν
ἀλλʼ οἱ προικα εὐ πεπονθοτες οὑτοι ἀει ἡδεως ὑπηρετουσι τῳ εὐεργετῃ και διοτι εὐ ἐπαθον και διοτι προεπιστευθησαν ἀξιοι εἰναι παρακαταθηκην χαριτος φυλαττειν
ὁστις δʼ ᾑρειτο και συν τῳ γενναιῳ μειονεκτειν ἠ συν τῳ ἀδικῳ πλεον ἐχειν πως οὑτος οὐκ ἀν πολυ την αἰσχροκερδειαν ἀποφευγοι
ἐκεινος τοινυν κριθεις ὑπο της πολεως ἁπαντα ἐχειν τα Ἀγιδος τα ἡμισεα τοις ἀπο μητρος αὐτῳ ὁμογονοις μετεδωκεν ὁτι πενομενους αὐτους ἑωρα
ὡς δε ταυτα ἀληθη πασα μαρτυς ἡ των Λακεδαιμονιων πολις
διδοντος δʼ αὐτῳ παμπολλα δωρα Τιθραυστου εἰ ἀπελθοι ἐκ της χωρας ἀπεκρινατο ὁ Ἀγησιλαος
ὠ Τιθραυστα νομιζεται παρʼ ἡμιν τῳ ἀρχοντι καλλιον εἰναι την στρατιαν ἠ ἑαυτον πλουτιζειν και παρα των πολεμιων λαφυρα μαλλον πειρασθαι ἠ δωρα λαμβανειν
ἀλλα μην και ὁσαι γε ἡδοναι πολλων κρατουσιν ἀνθρωπων ποιας οἰδε τις Ἀγησιλαον ἡττηθεντα
ὁς μεθης μεν ἀποσχεσθαι ὁμοιως ᾠετο χρηναι και λαιμαργιας σιτων δʼ ὑπερ καιρον ὁμοιως ὡς και ἁμαρτιας
διμοιριαν γε μην λαμβανων ἐν ταις θοιναις οὐχ ὁπως ἀμφοτεραις ἐχρητο ἀλλα διαπεμπων οὐδετεραν αὑτῳ κατελειπε νομιζων βασιλει τουτο διπλασιασθηναι οὐχι πλησμονης ἑνεκα ἀλλʼ ὁπως ἐχοι και τουτῳ τιμαν εἰ τινα βουλοιτο
οὐ μην ὑπνῳ γε δεσποτῃ ἀλλʼ ἀρχομενῳ ὑπο των πραξεων ἐχρητο και εὐνην γε εἰ μη των συνοντων φαυλοτατην ἐχοι αἰδουμενος οὐκ ἀδηλος ἠν
ἡγειτο γαρ ἀρχοντι προσηκειν οὐ μαλακιᾳ ἀλλα καρτεριᾳ των ἰδιωτων περιειναι
ταδε μεντοι πλεονεκτων οὐκ ᾐσχυνετο ἐν μεν τῳ θερει του ἡλιου ἐν δε τῳ χειμωνι του ψυχους
και μην εἰ ποτε μοχθησαι στρατιᾳ συμβαιη ἑκων ἐπονει παρα τους ἀλλους νομιζων παντα τα τοιαυτα παραμυθιαν εἰναι τοις στρατιωταις
ὡς δε συνελοντι εἰπειν Ἀγησιλαος πονων μεν ἠγαλλετο ῥᾳστωνην δε παμπαν οὐ προσιετο
περι γε μην ἀφροδισιων ἐγκρατειας αὐτου ἀρʼ οὐχι εἰ μη του ἀλλου ἀλλα θαυματος ἑνεκα ἀξιον μνησθηναι
το μεν γαρ ὡν μη ἐπεθυμησεν ἀπεχεσθαι ἀνθρωπινον ἀν τις φαιη εἰναι
το δε Μεγαβατου του Σπιθριδατου παιδος ἐρασθεντα ὡσπερ ἀν του καλλιστου ἡ σφοδροτατη φυσις ἐρασθειη ἐπειτα ἡνικα ἐπιχωριου ὀντος τοις Περσαις φιλειν οὑς ἀν τιμωσιν ἐπεχειρησε και ὁ Μεγαβατης φιλησαι τον Ἀγησιλαον διαμαχεσθαι ἀνα κρατος το μη φιληθηναι ἀρʼ οὐ τουτο γε ἠδη το σωφρονημα και δαιμονιον
ἐπει δε ὡσπερ ἀτιμασθηναι νομισας ὁ Μεγαβατης του λοιπου οὐκετι φιλειν ἐπειρατο προσφερει τινι λογον των ἑταιρων ὁ Ἀγησιλαος πειθειν τον Μεγαβατην παλιν τιμαν αὐτον
ἐρομενου δε του ἑταιρου ἠν πεισθῃ ὁ Μεγαβατης εἰ φιλησει ἐνταυθα διασιωπησας ὁ Ἀγησιλαος εἰπεν
οὐ τω σιω οὐδʼ εἰ μελλοιμι γε αὐτικα μαλα καλλιστος τε και ἰσχυροτατος και ταχιστος ἀνθρωπων ἐσεσθαι
μαχεσθαι γε μεντοι παλιν την αὐτην μαχην ὀμνυμι παντας θεους ἠ μην μαλλον βουλεσθαι ἠ παντα μοι ὁσα ὁρω χρυσα γενεσθαι
και ὁ τι μεν δη ὑπολαμβανουσι τινες ταυτα οὐκ ἀγνοω
ἐγω μεντοι δοκω εἰδεναι ὁτι πολυ πλεονες των πολεμιων ἠ των τοιουτων δυνανται κρατειν
ἀλλα ταυτα μεν ὀλιγων εἰδοτων πολλοις ἐξεστιν ἀπιστειν
τα δε παντες ἐπισταμεθα ὁτι ἡκιστα μεν οἱ ἐπιφανεστατοι των ἀνθρωπων λανθανουσιν ὁ τι ἀν ποιωσιν
Ἀγησιλαον δε τι πραξαντα μεν τοιουτον οὐτε ἰδων πωποτε οὐδεις ἀνηγγειλεν οὐτε εἰκαζων πιστα ἀν ἐδοξε λεγειν
και γαρ εἰς οἰκιαν μεν οὐδεμιαν ἰδιᾳ ἐν ἀποδημιᾳ κατηγετο ἀει δε ἠν ἠ ἐν ἱερῳ ἐνθα δη ἀδυνατον τα τοιαυτα πραττειν ἠ ἐν φανερῳ μαρτυρας τους παντων ὀφθαλμους της σωφροσυνης ποιουμενος
εἰ δʼ ἐγω ταυτα ψευδομαι ἀντια της Ἑλλαδος ἐπισταμενης ἐκεινον μεν οὐδεν ἐπαινω ἐμαυτον δε ψεγω
ἀνδρειας γε μην οὐκ ἀφανη τεκμηρια μοι δοκει παρασχεσθαι ὑφισταμενος μεν ἀει πολεμειν προς τους ἰσχυροτατους των ἐχθρων τῃ τε πολει και τῃ Ἑλλαδι ἐν δε τοις προς τουτους ἀγωσι πρωτον μεν ἑαυτον ταττων
ἐνθα γε μην ἠθελησαν αὐτῳ οἱ πολεμιοι μαχην συναψαι οὐ φοβῳ τρεψαμενος νικης ἐτυχεν ἀλλα μαχῃ ἀντιτυπῳ κρατησας τροπαιον ἐστησατο ἀθανατα μεν της ἑαυτου ἀρετης μνημεια καταλιπων σαφη δε και αὐτος σημεια ἀπενεγκαμενος του θυμῳ μαχεσθαι
ὡστʼ οὐκ ἀκουοντας ἀλλʼ ὁρωντας ἐξην αὐτου την ψυχην δοκιμαζειν
τροπαια μην Ἀγησιλαου οὐχ ὁσα ἐστησατο ἀλλʼ ὁσα ἐστρατευσατο δικαιον νομιζειν
μειον μεν γαρ οὐδεν ἐκρατει ὁτε οὐκ ἠθελον αὐτῳ οἱ πολεμιοι μαχεσθαι ἀκινδυνοτερον δε και συμφορωτερον τῃ τε πολει και τοις συμμαχοις
και ἐν τοις ἀγωσι δε οὐδεν ἡττον τους ἀκονιτι ἠ τους δια μαχης νικωντας στεφανουσι
την γε μην σοφιαν αὐτου ποιαι των ἐκεινου πραξεων οὐκ ἐπιδεικνυουσιν
ὁς τῃ μεν πατριδι οὑτως ἐχρητο ὡστε μαλιστα πειθομενος τοις δʼ ἑταιροις προθυμος ὠν ἀπροφασιστους τους φιλους ἐκεκτητο
τους δε γε στρατιωτας ἁμα πειθομενους και φιλουντας αὐτον παρειχε
καιτοι πως ἀν ἰσχυροτερα γενοιτο φαλαγξ ἠ δια το μεν πειθεσθαι εὐτακτος οὐσα δια δε το φιλειν τον ἀρχοντα πιστως παρουσα
τους γε μην πολεμιους εἰχε ψεγειν μεν οὐ δυναμενους μισειν δε ἀναγκαζομενους
τους γαρ συμμαχους ἀει πλεον ἐχειν αὐτων ἐμηχανατο ἐξαπατων μεν ὁπου καιρος εἰη φθανων δε ὁπου ταχους δεοι ληθων δε ὁπου τουτο συμφεροι παντα δε τἀναντια προς τους πολεμιους ἠ προς τους φιλους ἐπιτηδευων
και γαρ νυκτι μεν ὁσαπερ ἡμερᾳ ἐχρητο ἡμερᾳ δε ὁσαπερ νυκτι πολλακις ἀδηλος γιγνομενος ὁπου τε εἰη και ὁποι ἰοι και ὁ τι ποιησοι
ὡστε και τα ἐχυρα ἀνωχυρα τοις ἐχθροις καθιστη τα μεν παριων τα δε ὑπερβαινων τα δε κλεπτων
ὁποτε γε μην πορευοιτο εἰδως ὁτι ἐξειη τοις πολεμιοις μαχεσθαι εἰ βουλοιντο συντεταγμενον μεν οὑτως ἠγε το στρατευμα ὡς ἀν ἐπικουρειν μαλιστα ἑαυτῳ δυναιτο ἡσυχως δʼ ὡσπερ ἀν παρθενος ἡ σωφρονεστατη προβαινοι νομιζων ἐν τῳ τοιουτῳ το τε ἀτρεμες και ἀνεκπληκτοτατον και ἀθορυβητοτατον και ἀναμαρτητοτατον και δυσεπιβουλευτοτατον εἰναι
τοιγαρουν τοιαυτα ποιων τοις μεν πολεμιοις δεινος ἠν τοις δε φιλοις θαρρος και ῥωμην ἐνεποιει
ὡστε ἀκαταφρονητος μεν ὑπο των ἐχθρων διετελεσεν ἀζημιος δʼ ὑπο των πολιτων ἀμεμπτος δʼ ὑπο των φιλων πολυεραστοτατος δε και πολυεπαινετωτατος ὑπο παντων ἀνθρωπων
ὡς γε μην φιλοπολις ἠν καθʼ ἑν μεν ἑκαστον μακρον ἀν εἰη γραφειν
οἰομαι γαρ οὐδεν εἰναι των πεπραγμενων αὐτῳ ὁ τι οὐκ εἰς τουτο συντεινει
ὡς δʼ ἐν βραχει εἰπειν ἁπαντες ἐπισταμεθα ὁτι Ἀγησιλαος ὁπου ᾠετο την πατριδα τι ὠφελησειν οὐ πονων ὑφιετο οὐ κινδυνων ἀφιστατο οὐ χρηματων ἐφειδετο οὐ σωμα οὐ γηρας προὐφασιζετο ἀλλα και βασιλεως ἀγαθου τουτο ἐργον ἐνομιζε το τους ἀρχομενους ὡς πλειστα ἀγαθα ποιειν
ἐν τοις μεγιστοις δε ὠφελημασι της πατριδος και τοδε ἐγω τιθημι αὐτου ὁτι δυνατωτατος ὠν ἐν τῃ πολει φανερος ἠν μαλιστα τοις νομοις λατρευων
τις γαρ ἀν ἠθελησεν ἀπειθειν ὁρων τον βασιλεα πειθομενον
τις δʼ ἀν ἡγουμενος μειονεκτειν νεωτερον τι ἐπεχειρησε ποιειν εἰδως τον βασιλεα νομιμως και το κρατεισθαι φεροντα
ὁς και προς τους διαφορους ἐν τῃ πολει ὡσπερ πατηρ προς παιδας προσεφερετο
ἐλοιδορειτο μεν γαρ ἐπι τοις ἁμαρτημασιν ἐτιμα δʼ εἰ τι καλον πραττοιεν παριστατο δʼ εἰ τις συμφορα συμβαινοι ἐχθρον μεν οὐδενα ἡγουμενος πολιτην ἐπαινειν δε παντας ἐθελων σῳζεσθαι δε παντας κερδος νομιζων ζημιαν δε τιθεις εἰ και ὁ μικρου ἀξιος ἀπολοιτο
εἰ δʼ ἐν τοις νομοις ἠρεμουντες διαμενοιεν δηλος ἠν εὐδαιμονα μεν αἰει ἐσεσθαι την πατριδα λογιζομενος ἰσχυραν δε τοτε ὁταν οἱ Ἑλληνες σωφρονωσιν
εἰ γε μην αὐ καλον Ἑλληνα ὀντα φιλελληνα εἰναι τινα τις οἰδεν ἀλλον στρατηγον ἠ πολιν οὐκ ἐθελοντα αἱρειν ὁταν οἰηται πορθησειν ἠ συμφοραν νομιζοντα το νικαν ἐν τῳ προς Ἑλληνας πολεμῳ
ἐκεινος τοινυν ἀγγελιας μεν ἐλθουσης αὐτῳ ὡς ἐν τῃ ἐν Κορινθῳ μαχῃ ὀκτω μεν Λακεδαιμονιων ἐγγυς δε μυριοι τεθναιεν των πολεμιων οὐκ ἐφησθεις φανερος ἐγενετο ἀλλʼ εἰπεν ἀρα
φευ σου ὠ Ἑλλας ὁποτε οἱ νυν τεθνηκοτες ἱκανοι ἠσαν ζωντες νικαν μαχομενοι παντας τους βαρβαρους
Κορινθιων γε μην των φευγοντων λεγοντων ὁτι ἐνδιδοιτο αὐτοις ἡ πολις και μηχανας ἐπιδεικνυντων αἱς παντως ἠλπιζον ἀν ἑλειν τα τειχη οὐκ ἠθελε προσβαλλειν λεγων ὁτι οὐκ ἀνδραποδιζεσθαι δεοι Ἑλληνιδας πολεις ἀλλα σωφρονιζειν
εἰ δε τους ἁμαρτανοντας ἐφη ἡμων αὐτων ἀφανιουμεν ὁραν χρη μη οὐδʼ ἑξομεν μεθʼ ὁτου των βαρβαρων κρατησομεν
εἰ δʼ αὐ καλον και μισοπερσην εἰναι ὁτι και ὁ παλαι ἐξεστρατευσεν ὡς δουλωσομενος την Ἑλλαδα και ὁ νυν συμμαχει μεν τουτοις μεθʼ ὁποτερων ἀν οἰηται μειζω βλαψειν δωρειται δʼ ἐκεινοις οὑς ἀν νομιζῃ λαβοντας πλειστα κακα τους Ἑλληνας ποιησειν εἰρηνην δε συμπραττει ἐξ ἡς ἀν ἡγηται μαλιστα ἡμας ἀλληλοις πολεμησειν ὁρωσι μεν οὐν ἁπαντες ταυτα
ἐπεμεληθη δε τις ἀλλος πωποτε πλην Ἀγησιλαος ἠ ὁπως φυλον τι ἀποστησεται του Περσου ἠ ὁπως το ἀποσταν μη ἀποληται ἠ το παραπαν ὡς και βασιλευς κακα ἐχων μη δυνησεται τοις Ἑλλησι πραγματα παρεχειν
ὁς και πολεμουσης της πατριδος προς Ἑλληνας ὁμως του κοινου ἀγαθου τῃ Ἑλλαδι οὐκ ἠμελησεν ἀλλʼ ἐξεπλευσεν ὁ τι δυναιτο κακον ποιησων τον βαρβαρον
ἀλλα μην ἀξιον γε αὐτου και το εὐχαρι μη σιωπασθαι
ᾡ γε ὑπαρχουσης μεν τιμης παρουσης δε δυναμεως προς δε τουτοις βασιλειας και ταυτης οὐκ ἐπιβουλευομενης ἀλλʼ ἀγαπωμενης το μεν μεγαλαυχον οὐκ εἰδε τις το δε φιλοστοργον και θεραπευτικον των φιλων και μη ζητων κατενοησεν ἀν
και μην μετειχε μεν ἡδιστα παιδικων λογων συνεσπουδαζε δε παν ὁ τι δεοι φιλοις
δια δε το εὐελπις και εὐθυμος και ἀει ἱλαρος εἰναι πολλους ἐποιει μη του διαπραξασθαι τι μονον ἑνεκα πλησιαζειν ἀλλα και του ἡδιον διημερευειν
ἡκιστα δʼ ὠν οἱος μεγαληγορειν ὁμως των ἐπαινουντων αὑτους οὐ βαρεως ἠκουεν ἡγουμενος βλαπτειν οὐδεν αὐτους ὑπισχνεισθαι δε ἀνδρας ἀγαθους ἐσεσθαι
ἀλλα μην και τῃ μεγαλογνωμοσυνῃ γε ὡς εὐκαιρως ἐχρητο οὐ παραλειπτεον
ἐκεινος γαρ ὁτʼ ἠλθεν αὐτῳ ἐπιστολη παρα βασιλεως ἡν ὁ μετα Καλλια του Λακεδαιμονιου Περσης ἠνεγκε περι ξενιας τε και φιλιας αὐτῳ ταυτην μεν οὐκ ἐδεξατο τῳ δε φεροντι εἰπεν ἀπαγγειλαι βασιλει ὡς ἰδιᾳ μεν προς αὐτον οὐδεν δεοι ἐπιστολας πεμπειν ἠν δε φιλος τῃ Λακεδαιμονι και τῃ Ἑλλαδι εὐνους ὠν φαινηται ὁτι και αὐτος φιλος ἀνα κρατος αὐτῳ ἐσοιτο
ἠν μεντοι ἐφη ἐπιβουλευων ἁλισκηται μηδʼ ἀν πανυ πολλας ἐπιστολας δεχωμαι φιλον ἑξειν με οἰεσθω
ἐγω οὐν και τουτο ἐπαινω Ἀγησιλαου το προς το ἀρεσκειν τοις Ἑλλησιν ὑπεριδειν την βασιλεως ξενιαν
ἀγαμαι δε κἀκεινο ὁτι οὐχ ὁποτερος πλειω τε χρηματα ἐχοι και πλειονων ἀρχοι τουτῳ ἡγησατο μειζον φρονητεον εἰναι ἀλλʼ ὁποτερος αὐτος τε ἀμεινων εἰη και ἀμεινονων ἡγοιτο
ἐπαινω δε κἀκεινο της προνοιας αὐτου ὁτι νομιζων ἀγαθον τους τῃ Ἑλλαδι ἀφιστασθαι του βασιλεως ὡς πλειστους σατραπας οὐκ ἐκρατηθη οὐθʼ ὑπο δωρων οὐθʼ ὑπο της βασιλεως ῥωμης ἐθελησας ξενωθηναι αὐτῳ ἀλλʼ ἐφυλαξατο μη ἀπιστος γενεσθαι τοις ἀφιστασθαι βουλομενοις
ἐκεινο γε μην αὐτου τις οὐκ ἀν ἀγασθειη
ὁ μεν γαρ Περσης νομιζων ἠν χρηματα πλειστα ἐχῃ πανθʼ ὑφʼ ἑαυτῳ ποιησεσθαι δια τουτο παν μεν το ἐν ἀνθρωποις χρυσιον παν δε το ἀργυριον παντα δε τα πολυτελεστατα ἐπειρατο προς ἑαυτον ἁθροιζειν
ὁ δε οὑτως ἀντεσκευασατο τον οἰκον ὡστε τουτων μηδενος προσδεισθαι
εἰ δε τις ταυτα ἀπιστει ἰδετω μεν οἱα οἰκια ἠρκει αὐτῳ θεασασθω δε τας θυρας αὐτου
εἰκασειε γαρ ἀν τις ἐτι ταυτας ἐκεινας εἰναι ἁσπερ Ἀριστοδημος ὁ Ἡρακλεους ὁτε κατηλθε λαβων ἐπεστησατο
πειρασθω δε θεασασθαι την ἐνδον κατασκευην ἐννοησατω δε ὡς ἐθοιναζεν ἐν ταις θυσιαις ἀκουσατω δε ὡς ἐπι πολιτικου κανναθρου κατῃει εἰς Ἀμυκλας ἡ θυγατηρ αὐτου
τοιγαρουν οὑτως ἐφαρμοσας τας δαπανας ταις προσοδοις οὐδεν ἠναγκαζετο χρηματων ἑνεκα ἀδικον πραττειν
καιτοι καλον μεν δοκει εἰναι τειχη ἀναλωτα κτασθαι ὑπο πολεμιων
πολυ μεντοι ἐγωγε καλλιον κρινω το την αὑτου ψυχην ἀναλωτον κατασκευασαι και ὑπο χρηματων και ὑπο ἡδονων και ὑπο φοβου
ἀλλα μην ἐρω γε ὡς και τον τροπον ὑπεστησατο τῃ του Περσου ἀλαζονειᾳ
πρωτον μεν γαρ ὁ μεν τῳ σπανιως ὁρασθαι ἐσεμνυνετο Ἀγησιλαος δε τῳ ἀει ἐμφανης εἰναι ἠγαλλετο νομιζων αἰσχρουργιᾳ μεν το ἀφανιζεσθαι πρεπειν τῳ δε εἰς καλλος βιῳ το φως μαλλον κοσμον παρεχειν
ἐπειτα δε ὁ μεν τῳ δυσπροσοδος εἰναι ἐσεμνυνετο ὁ δε τῳ πασιν εὐπροσοδος εἰναι ἐχαιρε
και ὁ μεν ἡβρυνετο τῳ βραδεως διαπραττειν ὁ δε τοτε μαλιστα ἐχαιρεν ὁποτε ταχιστα τυχοντας ὡν δεοιντο ἀποπεμποι
ἀλλα μην και την εὐπαθειαν ὁσῳ ῥᾳονα και εὐπορωτεραν Ἀγησιλαος ἐπετηδευσεν ἀξιον κατανοησαι
τῳ μεν γαρ Περσῃ πασαν γην περιερχονται μαστευοντες τι ἀν ἡδεως πιοι μυριοι δε τεχνωνται τι ἀν ἡδεως φαγοι
ὁπως γε μεν καταδαρθοι οὐδʼ ἀν εἰποι τις ὁσα πραγματευονται
Ἀγησιλαος δε δια το φιλοπονος εἰναι παν μεν το παρον ἡδεως ἐπινε παν δε το συντυχον ἡδεως ἠσθιεν
εἰς δε το ἀσμενως κοιμηθηναι πας τοπος ἱκανος ἠν αὐτῳ
και ταυτα οὐ μονον πραττων ἐχαιρεν ἀλλα και ἐνθυμουμενος ἠγαλλετο ὁτι αὐτος μεν ἐν μεσαις ταις εὐφροσυναις ἀναστρεφοιτο τον δε βαρβαρον ἑωρα εἰ μελλοι ἀλυπως βιωσεσθαι συνελκυστεον αὐτῳ ταις ἀπο περατων της γης τα τερψοντα
ηὐφραινε δε αὐτον και ταδε ὁτι αὐτος μεν ᾐδει τῃ των θεων κατασκευῃ δυναμενος ἀλυπως χρησθαι τον δε ἑωρα φευγοντα μεν θαλπη φευγοντα δε ψυχη διʼ ἀσθενειαν ψυχης οὐκ ἀνδρων ἀγαθων ἀλλα θηριων των ἀσθενεστατων βιον μιμουμενον
ἐκεινο γε μην πως οὐ καλον και μεγαλογνωμον το αὐτον μεν ἀνδρος ἐργοις και κτημασι κοσμειν τον ἑαυτου οἰκον κυνας τε πολλους θηρευτας και ἱππους πολεμιστηριους τρεφοντα Κυνισκαν δε ἀδελφην οὐσαν πεισαι ἁρματοτροφειν και ἐπιδειξαι νικωσης αὐτης ὁτι το θρεμμα τουτο οὐκ ἀνδραγαθιας ἀλλα πλουτου ἐπιδειγμα ἐστι
τοδε γε μην πως οὐ σαφως προς το γενναιον ἐγνω ὁτι ἁρματι μεν νικησας τους ἰδιωτας οὐδεν ὀνομαστοτερος ἀν εἰη γενοιτο εἰ δε φιλην μεν παντων μαλιστα την πολιν ἐχοι πλειστους δε φιλους και ἀριστους ἀνα πασαν την γην κεκτῃτο νικῳη δε την μεν πατριδα και τους ἑταιρους εὐεργετων τους δε ἀντιπαλους τιμωρουμενος ὁτι οὑτως ἀν εἰη νικηφορος των καλλιστων και μεγαλοπρεπεστατων ἀγωνισματων και ὀνομαστοτατος και ζων και τελευτησας γενοιτʼ ἀν
ἐγω μεν οὐν τοιαυτα ἐπαινω Ἀγησιλαον
ταυτα γαρ οὐχ ὡσπερ εἰ θησαυρῳ τις ἐντυχοι πλουσιωτερος μεν ἀν εἰη οἰκονομικωτερος δε οὐδεν ἀν και εἰ νοσου δε πολεμιοις ἐμπεσουσης κρατησειεν εὐτυχεστερος μεν ἀν εἰη στρατηγικωτερος δε οὐδεν ἀν
ὁ δε καρτεριᾳ μεν πρωτευων ἐνθα πονειν καιρος ἀλκῃ δε ὁπου ἀνδρειας ἀγων γνωμῃ δε ὁπου βουλης ἐργον οὑτος ἐμοιγε δοκει δικαιως ἀνηρ ἀγαθος παντελως ἀν νομιζεσθαι
εἰ δε καλον εὑρημα ἀνθρωποις σταθμη και κανων προς το ὀρθα ἐργαζεσθαι καλον ἀν μοι δοκει εἰναι ἡ Ἀγησιλαου ἀρετη παραδειγμα γενεσθαι τοις ἀνδραγαθιαν ἀσκειν βουλομενοις
τις γαρ ἀν ἠ θεοσεβη μιμουμενος ἀνοσιος γενοιτο ἠ δικαιον ἀδικος ἠ σωφρονα ὑβριστης ἠ ἐγκρατη ἀκρατης
και γαρ δη οὐχ οὑτως ἐπι τῳ ἀλλων βασιλευειν ὡς ἐπι τῳ ἑαυτου ἀρχειν ἐμεγαλυνετο οὐδʼ ἐπι τῳ προς τους πολεμιους ἀλλʼ ἐπι τῳ προς πασαν ἀρετην ἡγεισθαι τοις πολιταις
ἀλλα γαρ μη ὁτι τετελευτηκως ἐπαινειται τουτου ἑνεκα θρηνον τις τουτον τον λογον νομισατω ἀλλα πολυ μαλλον ἐγκωμιον
πρωτον μεν γαρ ἁπερ ζων ἠκουε ταὐτα και νυν λεγεται περι αὐτου
ἐπειτα δε τι και πλεον θρηνου ἀπεστιν ἠ βιος τε εὐκλεης και θανατος ὡραιος
ἐγκωμιων δε τι ἀξιωτερον ἠ νικαι τε αἱ καλλισται και ἐργα τα πλειστου ἀξια
δικαιως δʼ ἀν ἐκεινος γε μακαριζοιτο ὁς εὐθυς μεν ἐκ παιδος ἐρασθεις του εὐκλεης γενεσθαι ἐτυχε τουτου μαλιστα των καθʼ ἑαυτον
φιλοτιμοτατος δε πεφυκως ἀηττητος διετελεσεν ἐπει βασιλευς ἐγενετο
ἀφικομενος δε ἐπι το μηκιστον ἀνθρωπινου αἰωνος ἀναμαρτητος ἐτελευτησε και περι τουτους ὡν ἡγειτο και προς ἐκεινους οἱς ἐπολεμει
βουλομαι δε και ἐν κεφαλαιοις ἐπανελθειν την ἀρετην αὐτου ὡς ἀν ὁ ἐπαινος εὐμνημονεστερως ἐχῃ
Ἀγησιλαος ἱερα μεν και τα ἐν τοις πολεμιοις ἐσεβετο ἡγουμενος τους θεους οὐχ ἡττον ἐν τῃ πολεμιᾳ χρηναι ἠ ἐν τῃ φιλιᾳ συμμαχους ποιεισθαι
ἱκετας δε θεων οὐδε ἐχθρους ἐβιαζετο νομιζων ἀλογον εἰναι τους μεν ἐξ ἱερων κλεπτοντας ἱεροσυλους καλειν τους δε βωμων ἱκετας ἀποσπωντας εὐσεβεις ἡγεισθαι
ἐκεινος γε μην ὑμνων οὐποτʼ ἐληγεν ὡς τους θεους οἰοιτο οὐδεν ἡττον ὁσιοις ἐργοις ἠ ἁγνοις ἱεροις ἡδεσθαι
ἀλλα μην και ὁποτε εὐτυχοιη οὐκ ἀνθρωπων ὑπερεφρονει ἀλλα θεοις χαριν ᾐδει
και θαρρων πλειονα ἐθυεν ἠ ὀκνων ηὐχετο
εἰθιστο δε φοβουμενος μεν ἱλαρος φαινεσθαι εὐτυχων δε πρᾳος εἰναι
των γε μην φιλων οὐ τους δυνατωτατους ἀλλα τους προθυμοτατους μαλιστα ἠσπαζετο
ἐμισει οὐκ εἰ τις κακως πασχων ἠμυνετο ἀλλʼ εἰ τις εὐεργετουμενος ἀχαριστος φαινοιτο
ἐχαιρε δε τους μεν αἰσχροκερδεις πενητας ὁρων τους δε δικαιους πλουσιους ποιων βουλομενος την δικαιοσυνην της ἀδικιας κερδαλεωτεραν καθισταναι
ἠσκει δε ἐξομιλειν μεν παντοδαποις χρησθαι δε τοις ἀγαθοις
ὁποτε δε ψεγοντων ἠ ἐπαινουντων τινας ἀκουοι οὐχ ἡττον ᾠετο καταμανθανειν τους των λεγοντων τροπους ἠ περι ὡν λεγοιεν
και τους μεν ὑπο φιλων ἐξαπατωμενους οὐκ ἐψεγε τους δε ὑπο πολεμιων παμπαν κατεμεμφετο και το μεν ἀπιστουντας ἐξαπαταν σοφον ἐκρινε το δε πιστευοντας ἀνοσιον
ἐπαινουμενος δε ἐχαιρεν ὑπο των και ψεγειν ἐθελοντων τα μη ἀρεστα και των παρρησιαζομενων οὐδενα ἠχθραινε τους δε κρυψινους ὡσπερ ἐνεδρας ἐφυλαττετο
τους γε μην διαβολους μαλλον ἠ τους κλεπτας ἐμισει μειζω ζημιαν ἡγουμενος φιλων ἠ χρηματων στερισκεσθαι
και τας μεν των ἰδιωτων ἁμαρτιας πρᾳως ἐφερε τας δε των ἀρχοντων μεγαλας ἠγε κρινων τους μεν ὀλιγα τους δε πολλα κακως διατιθεναι
τῃ δε βασιλειᾳ προσηκειν ἐνομιζεν οὐ ῥᾳδιουργιαν ἀλλα καλοκἀγαθιαν
και του μεν σωματος εἰκονα στησασθαι ἀπεσχετο πολλων αὐτῳ τουτο δωρεισθαι θελοντων της δε ψυχης οὐδεποτε ἐπαυετο μνημεια διαπονουμενος ἡγουμενος το μεν ἀνδριαντοποιων το δε αὑτου ἐργον εἰναι και το μεν πλουσιων το δε των ἀγαθων
χρημασι γε μην οὐ μονον δικαιως ἀλλα και ἐλευθεριως ἐχρητο τῳ μεν δικαιῳ ἀρκειν ἡγουμενος το ἐαν τα ἀλλοτρια τῳ δε ἐλευθεριῳ και των ἑαυτου προσωφελητεον εἰναι
αἰει δε δεισιδαιμων ἠν νομιζων τους μεν καλως ζωντας οὐπω εὐδαιμονας τους δε εὐκλεως τετελευτηκοτας ἠδη μακαριους
μειζω δε συμφοραν ἐκρινε το γιγνωσκοντα ἠ ἀγνοουντα ἀμελειν των ἀγαθων
δοξης δε οὐδεμιας ἠρα ἡς οὐκ ἐξεπονει τα ἰδια
μετʼ ὀλιγων δε μοι ἐδοκει ἀνθρωπων οὐ καρτεριαν την ἀρετην ἀλλʼ εὐπαθειαν νομιζειν
ἐπαινουμενος γουν ἐχαιρε μαλλον ἠ χρηματα κτωμενος
ἀλλα μην ἀνδρειαν γε το πλεον μετʼ εὐβουλιας ἠ μετα κινδυνων ἐπεδεικνυτο και σοφιαν ἐργῳ μαλλον ἠ λογοις ἠσκει
πρᾳοτατος γε μην φιλοις ὠν ἐχθροις φοβερωτατος ἠν
και πονοις μαλιστα ἀντεχων ἑταιροις ἡδιστα ὑπεικε καλων ἐργων μαλλον ἠ των καλων σωματων ἐπιθυμων
ἐν γε μην ταις εὐπραξιαις σωφρονειν ἐπισταμενος ἐν τοις δεινοις εὐθαρσης ἐδυνατο εἰναι
και το εὐχαρι οὐ σκωμμασιν ἀλλα τροπῳ ἐπετηδευε και τῳ μεγαλοφρονι οὐ συν ὑβρει ἀλλα συν γνωμῃ ἐχρητο
των γουν ὑπεραυχων καταφρονων των μετριων ταπεινοτερος ἠν
και γαρ ἐκαλλωπιζετο τῃ μεν ἀμφι το σωμα φαυλοτητι τῳ δʼ ἀμφι το στρατευμα κοσμῳ και τῳ μεν αὐτος ὡς ἐλαχιστων δεισθαι τῳ δε τους φιλους ὡς πλειστα ὠφελειν
προς δε τουτοις βαρυτατος μεν ἀνταγωνιστης ἠν κουφοτατος δε κρατησας
ἐχθροις μεν δυσεξαπατητος φιλοις δε εὐπαραπειστοτατος
αἰει δε τιθεις τα των φιλων ἀσφαλως αἰει ἀμαυρουν τα των πολεμιων ἐργον εἰχεν
ἐκεινον οἱ μεν συγγενεις φιλοκηδεμονα ἐκαλουν οἱ δε χρωμενοι ἀπροφασιστον οἱ δʼ ὑπουργησαντες τι μνημονα οἱ δʼ ἀδικουμενοι ἐπικουρον οἱ γε μην συγκινδυνευοντες μετα θεους σωτηρα
δοκει δʼ ἐμοιγε και τοδε μονος ἀνθρωπων ἐπιδειξαι ὁτι ἡ μεν του σωματος ἰσχυς γηρασκει ἡ δε της ψυχης ῥωμη των ἀγαθων ἀνδρων ἀγηρατος ἐστιν
ἐκεινος γουν οὐκ ἀπειπε μεγαλην και καλην ἐφιεμενος δοξαν ἐστε το σωμα φερειν ἐδυνατο την της ψυχης αὐτου ῥωμην
τοιγαρουν ποιας οὐ νεοτητος κρειττον το ἐκεινου γηρας ἐφανη
τις μεν γαρ τοις ἐχθροις ἀκμαζων οὑτω φοβερος ἠν ὡς Ἀγησιλαος το μηκιστον του αἰωνος ἐχων
τινος δʼ ἐκποδων γενομενου μαλλον ἡσθησαν οἱ πολεμιοι ἠ Ἀγησιλαου καιπερ γηραιου τελευτησαντος
τις δε συμμαχοις θαρσος παρεσχεν ὁσον Ἀγησιλαος καιπερ ἠδη προς τῳ στοματι του βιου ὠν
τινα δε νεον οἱ φιλοι πλεον ἐποθησαν ἠ Ἀγησιλαον γηραιον ἀποθανοντα
οὑτω δε τελεως ὁ ἀνηρ τῃ πατριδι ὠφελιμος ὠν διεγενετο ὡς και τετελευτηκως ἠδη ἐτι μεγαλειως ὠφελων την πολιν εἰς την ἀιδιον οἰκησιν κατηγαγετο μνημεια μεν της ἑαυτου ἀρετης ἀνα πασαν την γην κτησαμενος της δε βασιλικης ταφης ἐν τῃ πατριδι τυχων
