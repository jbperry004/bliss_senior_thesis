Σιμωνιδης ὁ ποιητης ἀφικετο ποτε προς Ἱερωνα τον τυραννον
σχολης δε γενομενης ἀμφοιν εἰπεν ὁ Σιμωνιδης
ἀρʼ ἀν μοι ἐθελησαις ὠ Ἱερων διηγησασθαι ἁ εἰκος εἰδεναι σε βελτιον ἐμου
και ποια ταυτʼ ἐστιν ἐφη ὁ Ἱερων ὁποια δη ἐγω βελτιον ἀν εἰδειην σου οὑτως ὀντος σοφου ἀνδρος
οἰδα σε ἐφη ἐγω και ἰδιωτην γεγενημενον και νυν τυραννον ὀντα
εἰκος οὐν ἀμφοτερων πεπειραμενον και εἰδεναι σε μαλλον ἐμου πῃ διαφερει ὁ τυραννικος τε και ὁ ἰδιωτικος βιος εἰς εὐφροσυνας τε και λυπας ἀνθρωποις
τι οὐν ἐφη ὁ Ἱερων οὐχι και συ ἐπει νυν γε ἐτι ἰδιωτης εἰ ὑπεμνησας με τα ἐν τῳ ἰδιωτικῳ βιῳ
οὑτως γαρ ἀν σοι οἰμαι μαλιστα ἐγω δυνασθαι δηλουν τα διαφεροντα ἐν ἑκατερῳ
τους μεν δη ἰδιωτας ἐγωγε ὠ Ἱερων δοκω μοι καταμεμαθηκεναι δια μεν των ὀφθαλμων ὁραμασιν ἡδομενους τε και ἀχθομενους δια δε των ὠτων ἀκουσμασι δια δε των ῥινων ὀσμαις δια δε του στοματος σιτοις τε και ποτοις τα δʼ ἀφροδισια διʼ ὡν δη παντες ἐπισταμεθα
τα δε ψυχη και θαλπη και σκληρα και μαλακα και κουφα και βαρεα ὁλῳ τῳ σωματι μοι δοκουμεν ἐφη κρινοντες ἡδεσθαι τε και λυπεισθαι ἐπʼ αὐτοις
ἀγαθοις δε και κακοις ἐστι μεν ὁτε διʼ αὐτης της ψυχης μοι δοκουμεν ἡδεσθαι ὁτε δʼ αὐ λυπεισθαι ἐστι δʼ ὁτε κοινῃ και δια τε της ψυχης και δια του σωματος
τῳ δʼ ὑπνῳ ὁτι μεν ἡδομεθα δοκω μοι αἰσθανεσθαι ὁπως δε και ᾡτινι και ὁποτε ταυτα μαλλον πως ἐφη δοκω μοι ἀγνοειν
και οὐδεν ἰσως τουτο θαυμαστον εἰ τα ἐν τῳ ἐγρηγορεναι σαφεστερας ἡμιν τας αἰσθησεις παρεχεται ἠ τα ἐν τῳ ὑπνῳ
προς ταυτα δη ὁ Ἱερων ἀπεκρινατο
ἐγω μεν τοινυν ἐφη ὠ Σιμωνιδη ἐξω τουτων ὡν εἰρηκας συγε οὐδʼ ὁπως ἀν αἰσθοιτο τινος ἀλλου ὁ τυραννος ἐχοιμʼ ἀν εἰπειν ὡστε μεχρι γε τουτου οὐκ οἰδʼ εἰ τινι διαφερει ὁ τυραννικος βιος του ἰδιωτικου βιου
πολλαπλασια μεν διʼ ἑκαστου τουτων εὐφραινεται πολυ δε μειω τα λυπηρα ἐχει
οὐχ οὑτως ἐχει ὠ Σιμωνιδη ταυτα ἀλλʼ εὐ ἰσθʼ ὁτι μειω πολυ εὐφραινονται οἱ τυραννοι των μετριως διαγοντων ἰδιωτων πολυ δε πλειω και μειζω λυπουνται
εἰ γαρ οὑτως ταυτʼ εἰχε πως ἀν πολλοι μεν ἐπεθυμουν τυραννειν και ταυτα των δοκουντων ἱκανωτατων ἀνδρων εἰναι
πως δε παντες ἐζηλουν ἀν τους τυραννους
ὁτι ναι μα τον Διʼ ἐφη ὁ Ἱερων ἀπειροι ὀντες ἀμφοτερων των ἐργων σκοπουνται περι αὐτου
ἐγω δε πειρασομαι σε διδασκειν ὁτι ἀληθη λεγω ἀρξαμενος ἀπο της ὀψεως
ἐντευθεν γαρ και σε δοκω μεμνησθαι ἀρξαμενον λεγειν
πρωτον μεν γαρ ἐν τοις δια της ὀψεως θεαμασι λογιζομενος εὑρισκω μειονεκτουντας τους τυραννους
ἀλλα μεν γε ἐν ἀλλῃ χωρᾳ ἐστιν ἀξιοθεατα
ἐπι δε τουτων ἑκαστα οἱ μεν ἰδιωται ἐρχονται και εἰς πολεις ἁς ἀν βουλωνται θεαματων ἑνεκα και εἰς τας κοινας πανηγυρεις ἐνθα γʼ ἁ ἀξιοθεατοτατα δοκει εἰναι ἀνθρωποις συναγειρεται
οἱ δε τυραννοι οὐ μαλα ἀμφι θεωριας ἐχουσιν
οὐτε γαρ ἰεναι αὐτοις ἀσφαλες ὁπου μη κρειττονες των παροντων μελλουσιν ἐσεσθαι οὐτε τα οἰκοι κεκτηνται ἐχυρα ὡστε ἀλλοις παρακαταθεμενους ἀποδημειν
φοβερον γαρ μη ἁμα τε στερηθωσι της ἀρχης και ἀδυνατοι γενωνται τιμωρησασθαι τους ἀδικησαντας
εἰποις οὐν ἀν ἰσως συ ἀλλʼ ἀρα ἐρχεται αὐτοις τα τοιαυτα και οἰκοι μενουσι
ναι μα Δια ὠ Σιμωνιδη ὀλιγα γε των πολλων και ταυτα τοιαυτα ὀντα οὑτω τιμια πωλειται τοις τυραννοις ὡστε οἱ ἐπιδεικνυμενοι και ὁτιουν ἀξιουσι πολλαπλασια λαβοντες ἐν ὀλιγῳ χρονῳ ἀπιεναι παρα του τυραννου ἠ ὁσα ἐν παντι τῳ βιῳ παρα παντων των ἀλλων ἀνθρωπων κτωνται
ἀλλʼ εἰ ἐν τοις θεαμασι μειονεκτειτε δια γε τοι της ἀκοης πλεονεκτειτε
ἐπει του μεν ἡδιστου ἀκροαματος ἐπαινου οὐποτε σπανιζετε
παντες γαρ οἱ παροντες ὑμιν παντα και ὁσα ἀν λεγητε και ὁσα ἀν ποιητε ἐπαινουσι
του δʼ αὐ χαλεπωτατου ἀκροαματος λοιδοριας ἀνηκοοι ἐστε
οὐδεις γαρ ἐθελει τυραννου κατʼ ὀφθαλμους κατηγορειν
και τι οἰει ἐφη τους μη λεγοντας κακως εὐφραινειν ὁταν εἰδῃ τις σαφως ὁτι οἱ σιωπωντες οὑτοι παντες κακα νοουσι τῳ τυραννῳ
ἠ τους ἐπαινουντας τι δοκεις εὐφραινειν ὁταν ὑποπτοι ὠσιν ἑνεκα του κολακευειν τους ἐπαινους ποιεισθαι
τουτο μεν δη ναι μα τον Δια ἐγωγε σοι Ἱερων πανυ συγχωρω τους ἐπαινους παρα των ἐλευθερωτατων ἡδιστους εἰναι ἀλλʼ ὁρᾳς
ἐκεινο γε οὐκ ἀν ἐτι πεισαις ἀνθρωπων οὐδενα ὡς οὐ διʼ ὡν τρεφομεθα οἱ ἀνθρωποι πολυ πλειω ὑμεις ἐν αὐτοις εὐφραινεσθε
και οἰδα γʼ ἐφη ὠ Σιμωνιδη ὁτι τουτῳ κρινουσιν οἱ πλειστοι ἡδιον ἡμας και πινειν και ἐσθιειν των ἰδιωτων ὁτι δοκουσι και αὐτοι ἡδιον ἀν δειπνησαι το ἡμιν παρατιθεμενον δειπνον ἠ το ἑαυτοις
το γαρ τα εἰωθοτα ὑπερβαλλον τουτο παρεχει τας ἡδονας
διο και παντες ἀνθρωποι ἡδεως προσδεχονται τας ἑορτας πλην οἱ τυραννοι
ἐκπλεῳ γαρ αὐτοις ἀει παρεσκευασμεναι οὐδεμιαν ἐν ταις ἑορταις ἐχουσιν αἱ τραπεζαι αὐτων ἐπιδοσιν
ὡστε ταυτῃ πρωτον τῃ εὐφροσυνῃ της ἐλπιδος μειονεκτουσι των ἰδιωτων
ἐπειτα δʼ ἐφη ἐκεινο εὐ οἰδʼ ὁτι και συ ἐμπειρος εἰ ὁτι ὁσῳ ἀν πλειω τις παραθηται τα περιττα των ἱκανων τοσουτῳ και θαττον κορος ἐμπιπτει της ἐδωδης
ὡστε και τῳ χρονῳ της ἡδονης μειονεκτει ὁ παρατιθεμενος πολλα των μετριως διαιτωμενων
ἀλλα ναι μα Διʼ ἐφη ὁ Σιμωνιδης ὁσον ἀν χρονον ἡ ψυχη προσιηται τουτον πολυ μαλλον ἡδονται οἱ ταις πολυτελεστεραις παρασκευαις τρεφομενοι των τα εὐτελεστερα παρατιθεμενων
οὐκουν ἐφη ὁ Ἱερων ὠ Σιμωνιδη τον ἑκαστῳ ἡδομενον μαλιστα τουτον οἰει και ἐρωτικωτατα ἐχειν του ἐργου τουτου
ἠ οὐν ὁρᾳς τι τους τυραννους ἡδιον ἐπι την ἑαυτων παρασκευην ἰοντας ἠ τους ἰδιωτας ἐπι την ἑαυτων
οὐ μα τον Διʼ ἐφη οὐ μεν οὐν ἀλλα και ἀγλευκεστερον ὡς πολλοις ἀν δοξειεν
τι γαρ ἐφη ὁ Ἱερων τα πολλα ταυτα μηχανηματα κατανενοηκας ἁ παρατιθεται τοις τυραννοις ὀξεα και δριμεα και στρυφνα και τα τουτων ἀδελφα
πανυ μεν οὐν ἐφη ὁ Σιμωνιδης και πανυ γε μοι δοκουντα παρα φυσιν εἰναι ταυτα ἀνθρωποις
ἀλλο τι οὐν οἰει ἐφη ὁ Ἱερων ταυτα τα ἐδεσματα εἰναι ἠ μαλακης και ἀσθενουσης ψυχης ἐπιθυμηματα
ἐπει εὐ οἰδʼ ἐγωγε ὁτι οἱ ἡδεως ἐσθιοντες και συ που οἰσθα ὁτι οὐδεν προσδεονται τουτων των σοφισματων
ἀλλα μεντοι ἐφη ὁ Σιμωνιδης των γε πολυτελων ὀσμων τουτων αἱς χριεσθε τους πλησιαζοντας οἰμαι μαλλον ἀπολαυειν ἠ αὐτους ὑμας ὡσπερ γε και των ἀχαριτων ὀσμων οὐκ αὐτος ὁ βεβρωκως αἰσθανεται ἀλλα μαλλον οἱ πλησιαζοντες
οὑτω μεντοι ἐφη ὁ Ἱερων και των σιτων ὁ μεν ἐχων παντοδαπα ἀει οὐδεν μετα ποθου αὐτων λαμβανει
ὁ δε σπανισας τινος οὑτος ἐστιν ὁ μετα χαρας πιμπλαμενος ὁταν αὐτῳ προφανῃ τι
κινδυνευουσιν ἐφη ὁ Σιμωνιδης αἱ των ἀφροδισιων μονον ὑμιν ἀπολαυσεις του τυραννειν τας ἐπιθυμιας παρεχειν
ἐν γαρ τουτῳ ἐξεστιν ὑμιν ὁ τι ἀν καλλιστον ἰδητε τουτῳ συνειναι
νυν δη ἐφη ὁ Ἱερων εἰρηκας ἐν ᾡ γε σαφʼ ἰσθι μειονεκτουμεν των ἰδιωτων
πρωτον μεν γαρ γαμος ὁ μεν ἐκ μειζονων δηπου και πλουτῳ και δυναμει καλλιστος δοκει εἰναι και παρεχειν τινα τῳ γημαντι φιλοτιμιαν μεθʼ ἡδονης
δευτερος δʼ ὁ ἐκ των ὁμοιων
ὁ δʼ ἐκ των φαυλοτερων πανυ ἀτιμος τε και ἀχρηστος νομιζεται
τῳ τοινυν τυραννῳ ἀν μη ξενην γημῃ ἀναγκη ἐκ μειονων γαμειν ὡστε το ἀγαπητον οὐ πανυ αὐτῳ παραγιγνεται
πολυ δε και αἱ θεραπειαι αἱ ἀπο των μεγιστον φρονουσων γυναικων εὐφραινουσι μαλιστα αἱ δʼ ὑπο δουλων παρουσαι μεν οὐδεν τι ἀγαπωνται ἐαν δε τι ἐλλειπωσι δεινας ὀργας και λυπας ἐμποιουσιν
ἐν δε τοις παιδικοις ἀφροδισιοις ἐτι αὐ πολυ μαλλον ἠ ἐν τοις τεκνοποιοις μειονεκτει των εὐφροσυνων ὁ τυραννος
ὁτι μεν γαρ τα μετʼ ἐρωτος ἀφροδισια πολυ διαφεροντως εὐφραινει παντες δηπου ἐπισταμεθα
ὁ δε ἐρως πολυ αὐ ἐθελει ἡκιστα τῳ τυραννῳ ἐγγιγνεσθαι
οὐ γαρ των ἑτοιμων ἡδεται ὁ ἐρως ἐφιεμενος ἀλλα των ἐλπιζομενων
ὡσπερ οὐν εἰ τις ἀπειρος ὠν διψους του πιειν οὐκ ἀν ἀπολαυοι οὑτω και ὁ ἀπειρος ὠν ἐρωτος ἀπειρος ἐστι των ἡδιστων ἀφροδισιων
ὁ μεν οὐν Ἱερων οὑτως εἰπεν
ὁ δε Σιμωνιδης ἐπιγελασας Πως λεγεις ἐφη ὠ Ἱερων
τυραννῳ οὐ φῃς παιδικων ἐρωτας ἐμφυεσθαι
πως μην συ ἐφη ἐρᾳς Δαϊλοχου του καλλιστου ἐπικαλουμενου
ὁτι μα τον Διʼ ἐφη ὠ Σιμωνιδη οὐ του ἑτοιμου παρʼ αὐτου δοκουντος εἰναι τυχειν τουτου μαλιστα ἐπιθυμω ἀλλα του ἡκιστα τυραννῳ προσηκοντος κατεργασασθαι
ἐγω γαρ δη ἐρω μεν Δαϊλοχου ὡνπερ ἰσως ἀναγκαζει ἡ φυσις ἀνθρωπου δεισθαι παρα των καλων τουτων δε ὡν ἐρω τυχειν μετα μεν φιλιας και παρα βουλομενου πανυ ἰσχυρως ἐπιθυμω τυγχανειν βιᾳ δε λαμβανειν παρʼ αὐτου ἡττον ἀν μοι δοκω ἐπιθυμειν ἠ ἐμαυτον κακον τι ποιειν
παρα μεν γαρ πολεμιων ἀκοντων λαμβανειν παντων ἡδιστον ἐγωγε νομιζω εἰναι παρα δε παιδικων βουλομενων ἡδισται οἰμαι αἱ χαριτες εἰσιν
εὐθυς γαρ παρα του ἀντιφιλουντος ἡδειαι μεν αἱ ἀντιβλεψεις ἡδειαι δε αἱ ἐρωτησεις ἡδειαι δε αἱ ἀποκρισεις ἡδισται δε και ἐπαφροδιτοταται αἱ μαχαι τε και ἐριδες
το δε ἀκοντων παιδικων ἀπολαυειν λεηλασιᾳ ἐφη ἐμοιγε δοκει ἐοικεναι μαλλον ἠ ἀφροδισιοις
καιτοι τῳ μεν λῃστῃ παρεχει τινας ὁμως ἡδονας το τε κερδος και το ἀνιαν τον ἐχθρον
το δε οὑ ἀν ἐρᾳ τις τουτῳ ἡδεσθαι ἀνιωμενῳ και φιλουντα μισεισθαι και ἁπτεσθαι ἀχθομενου πως οὐχι τουτο ἠδη δυσχερες το παθημα και οἰκτρον
και γαρ δη τῳ μεν ἰδιωτῃ εὐθυς τεκμηριον ἐστιν ὁταν ὁ ἐρωμενος τι ὑπουργῃ ὁτι ὡς φιλων χαριζεται δια το εἰδεναι ὁτι οὐδεμιας ἀναγκης οὐσης ὑπηρετει τῳ δε τυραννῳ οὐποτʼ ἐστι πιστευσαι ὡς φιλειται
ἐπισταμεθα γαρ δη τους δια φοβον ὑπηρετουντας ὡς ᾑ μαλιστʼ ἀν δυνωνται ἐξεικαζουσιν αὑτους ταις των φιλουντων ὑπουργιαις
και τοινυν αἱ ἐπιβουλαι ἐξ οὐδενων πλεονες τοις τυραννοις εἰσιν ἠ ἀπο των μαλιστα φιλειν αὐτους προσποιησαμενων
ἀλλα ταυτα μεν πανυ ἐμοιγε μικρα δοκει εἰναι ἁ συ λεγεις
πολλους γαρ ἐφη ἐγωγε ὁρω των δοκουντων ἀνδρων εἰναι ἑκοντας μειονεκτουντας και σιτων και ποτων και ὀψων και ἀφροδισιων γε ἀπεχομενους
ἀλλʼ ἐκεινῃ γε πολυ διαφερετε των ἰδιωτων ὁτι μεγαλα μεν ἐπινοειτε ταχυ δε κατεργαζεσθε πλειστα δε τα περιττα ἐχετε κεκτησθε δε διαφεροντας μεν ἀρετῃ ἱππους διαφεροντα δε καλλει ὁπλα ὑπερεχοντα δε κοσμον γυναιξι μεγαλοπρεπεστατας δʼ οἰκιας και ταυτας κατεσκευασμενας τοις πλειστου ἀξιοις ἐτι δε πληθει και ἐπιστημαις θεραποντας ἀριστους κεκτησθε ἱκανωτατοι δʼ ἐστε κακωσαι μεν ἐχθρους ὀνησαι δε φιλους
προς ταυτα δε ὁ Ἱερων εἰπεν
ἀλλα το μεν το πληθος των ἀνθρωπων ὠ Σιμωνιδη ἐξαπατασθαι ὑπο της τυραννιδος οὐδεν τι θαυμαζω
μαλα γαρ ὁ ὀχλος μοι δοκει δοξαζειν ὁρων και εὐδαιμονας τινας εἰναι και ἀθλιους
ἡ δε τυραννις τα μεν δοκουντα πολλου ἀξια κτηματα εἰναι ἀνεπτυγμενα θεασθαι φανερα πασι παρεχεται τα δε χαλεπα ἐν ταις ψυχαις των τυραννων κεκτηται ἀποκεκρυμμενα ἐνθαπερ και το εὐδαιμονειν και το κακοδαιμονειν τοις ἀνθρωποις ἀποκειται
το μεν οὐν το πληθος περι τουτου λεληθεναι ὡσπερ εἰπον οὐ θαυμαζω
το δε και ὑμας ταυτʼ ἀγνοειν οἱ δια της γνωμης δοκειτε θεασθαι καλλιον ἠ δια των ὀφθαλμων τα πλειστα των πραγματων τουτο μοι δοκει θαυμαστον εἰναι
ἐγω δε πεπειραμενος σαφως οἰδα ὠ Σιμωνιδη και λεγω σοι ὁτι οἱ τυραννοι των μεγιστων ἀγαθων ἐλαχιστα μετεχουσι των δε μεγιστων κακων πλειστα κεκτηνται
αὐτικα γαρ εἰ μεν εἰρηνη δοκει μεγα ἀγαθον τοις ἀνθρωποις εἰναι ταυτης ἐλαχιστον τοις τυραννοις μετεστιν
εἰ δε πολεμος μεγα κακον τουτου πλειστον μερος οἱ τυραννοι μετεχουσιν
εὐθυς γαρ τοις μεν ἰδιωταις ἀν μη ἡ πολις αὐτων κοινον πολεμον πολεμῃ ἐξεστιν ὁποι ἀν βουλωνται πορευεσθαι μηδεν φοβουμενους μη τις αὐτους ἀποκτεινῃ οἱ δε τυραννοι παντες πανταχῃ ὡς δια πολεμιας πορευονται
αὐτοι τε γουν ὡπλισμενοι οἰονται ἀναγκην εἰναι διαγειν και ἀλλους ὁπλοφορους ἀει συμπεριαγεσθαι
ἐπειτα δε οἱ μεν ἰδιωται ἐαν και στρατευωνται που εἰς πολεμιαν ἀλλʼ οὐν ἐπειδαν γε ἐλθωσιν οἰκαδε ἀσφαλειαν σφισιν ἡγουνται εἰναι οἱ δε τυραννοι ἐπειδαν εἰς την ἑαυτων πολιν ἀφικωνται τοτε ἐν πλειστοις πολεμιοις ἰσασιν ὀντες
ἐαν δε δη και ἀλλοι στρατευωσιν εἰς την πολιν κρειττονες ἐαν ἐξω του τειχους ὀντες οἱ ἡττονες ἐν κινδυνῳ δοκωσιν εἰναι ἀλλʼ ἐπειδαν γε εἰσω του ἐρυματος ἐλθωσιν ἐν ἀσφαλειᾳ παντες νομιζουσι καθεσταναι ὁ δε τυραννος οὐδʼ ἐπειδαν εἰσω της οἰκιας παρελθῃ ἐν ἀκινδυνῳ ἐστιν ἀλλʼ ἐνταυθα δη και μαλιστα φυλακτεον οἰεται εἰναι
ἐπειτα τοις μεν ἰδιωταις και δια σπονδων και διʼ εἰρηνης γιγνεται πολεμου ἀναπαυσις τοις δε τυραννοις οὐτε εἰρηνη ποτε προς τους τυραννευομενους γιγνεται οὐτε σπονδαις ἀν ποτε πιστευσας ὁ τυραννος θαρρησειε
και πολεμοι μεν δη εἰσιν οὑς τε αἱ πολεις πολεμουσι και οὑς οἱ τυραννοι προς τους βεβιασμενους
τουτων δη των πολεμων ὁσα μεν ἐχει χαλεπα ὁ ἐν ταις πολεσι ταυτα και ὁ τυραννος ἐχει
και γαρ ἐν ὁπλοις δει εἰναι ἀμφοτερους και φυλαττεσθαι και κινδυνευειν και ἀν τι παθωσι κακον ἡττηθεντες λυπουνται ἐπι τουτοις ἑκατεροι
μεχρι μεν δη τουτου ἰσοι οἱ πολεμοι
ἁ δε ἐχουσιν ἡδεα οἱ συνοντες ταις πολεσι προς τας πολεις ταυτα οὐκετι ἐχουσιν οἱ τυραννοι
αἱ μεν γαρ πολεις δηπου ὁταν κρατησωσι μαχῃ των ἐναντιων οὐ ῥᾳδιον εἰπειν ὁσην μεν ἡδονην ἐχουσιν ἐν τῳ τρεψασθαι τους πολεμιους ὁσην δʼ ἐν τῳ διωκειν ὁσην δʼ ἐν τῳ ἀποκτεινειν τους πολεμιους ὡς δε γαυρουνται ἐπι τῳ ἐργῳ ὡς δε δοξαν λαμπραν ἀναλαμβανουσιν ὡς δʼ εὐφραινονται την πολιν νομιζοντες ηὐξηκεναι
ἑκαστος δε τις προσποιειται και της βουλης μετεσχηκεναι και πλειστους ἀπεκτονεναι χαλεπον δε εὑρειν ὁπου οὐχι και ἐπιψευδονται πλεονας φασκοντες ἀπεκτονεναι ἠ ὁσοι ἀν τῳ ὀντι ἀποθανωσιν
οὑτω καλον τι αὐτοις δοκει εἰναι το πολυ νικαν
ὁ δε τυραννος ὁταν ὑποπτευσῃ και αἰσθανομενος τῳ ὀντι ἀντιπραττομενους τινας ἀποκτεινῃ οἰδεν ὁτι οὐκ αὐξει ὁλην την πολιν ἐπισταται τε ὁτι μειονων ἀρξει φαιδρος τε οὐ δυναται εἰναι οὐδε μεγαλυνεται ἐπι τῳ ἐργῳ ἀλλα και μειοι καθʼ ὁσον ἀν δυνηται το γεγενημενον και ἀπολογειται ἁμα πραττων ὡς οὐκ ἀδικων πεποιηκεν
οὑτως οὐδʼ αὐτῳ δοκει καλα τα ποιουμενα εἰναι
και ὁταν ἀποθανωσιν οὑς ἐφοβηθη οὐδεν τι μαλλον τουτο θαρρει ἀλλα φυλαττεται ἐτι μαλλον ἠ το προσθεν
και πολεμον μεν δη τοιουτον ἐχων διατελει ὁ τυραννος ὁν ἐγω δηλω
φιλιας δʼ αὐ καταθεασαι ὡς κοινωνουσιν οἱ τυραννοι
πρωτον μεν εἰ μεγα ἀγαθον ἀνθρωποις ἡ φιλια τουτο ἐπισκεψωμεθα
ὁς γαρ ἀν φιληται δηπου ὑπο τινων ἡδεως μεν τουτον οἱ φιλουντες παροντα ὁρωσιν ἡδεως δʼ εὐ ποιουσι ποθουσι δε ἠν που ἀπῃ ἡδιστα δε παλιν προσιοντα δεχονται συνηδονται δʼ ἐπι τοις αὐτου ἀγαθοις συνεπικουρουσι δε ἐαν τι σφαλλομενον ὁρωσιν
οὐ μεν δη λεληθεν οὐδε τας πολεις ὁτι ἡ φιλια μεγιστον ἀγαθον και ἡδιστον ἀνθρωποις ἐστι
μονους γουν τους μοιχους νομιζουσι πολλαι των πολεων νηποινει ἀποκτεινειν δηλον ὁτι δια ταυτα ὁτι λυμαντηρας αὐτους νομιζουσι της των γυναικων φιλιας προς τους ἀνδρας εἰναι
ἐπει ὁταν γε ἀφροδισιασθῃ κατα συμφοραν τινα γυνη οὐδεν ἡττον τουτου ἑνεκεν τιμωσιν αὐτας οἱ ἀνδρες ἐανπερ ἡ φιλια δοκῃ αὐταις ἀκηρατος διαμενειν
τοσουτον δε τι ἀγαθον κρινω ἐγωγε το φιλεισθαι εἰναι ὡστε νομιζω τῳ ὀντι αὐτοματα τἀγαθα τῳ φιλουμενῳ γιγνεσθαι και παρα θεων και παρα ἀνθρωπων
και τουτου τοινυν του κτηματος τοιουτου ὀντος μειονεκτουσιν οἱ τυραννοι παντων μαλιστα
εἰ δε βουλει ὠ Σιμωνιδη εἰδεναι ὁτι ἀληθη λεγω ὡδε ἐπισκεψαι
βεβαιοταται μεν γαρ δηπου δοκουσι φιλιαι εἰναι γονευσι προς παιδας και παισι προς γονεας και ἀδελφοις προς ἀδελφους και γυναιξι προς ἀνδρας και ἑταιροις προς ἑταιρους
εἰ τοινυν ἐθελεις κατανοειν εὑρησεις τους μεν ἰδιωτας ὑπο τουτων μαλιστα φιλουμενους τους δε τυραννους πολλους μεν παιδας ἑαυτων ἀπεκτονοτας πολλους δʼ ὑπο παιδων αὐτους ἀπολωλοτας πολλους δε ἀδελφους ἐν τυραννισιν ἀλληλοφονους γεγενημενους πολλους δε και ὑπο γυναικων των ἑαυτων τυραννους διεφθαρμενους και ὑπο ἑταιρων γε των μαλιστα δοκουντων φιλων εἰναι
οἱτινες οὐν ὑπο των φυσει πεφυκοτων μαλιστα φιλειν και νομῳ συνηναγκασμενων οὑτω μισουνται πως ὑπʼ ἀλλου γε τινος οἰεσθαι χρη αὐτους φιλεισθαι
ἀλλα μην και πιστεως ὁστις ἐλαχιστον μετεχει πως οὐχι μεγαλου ἀγαθου μειονεκτει
ποια μεν γαρ ξυνουσια ἡδεια ἀνευ πιστεως της προς ἀλληλους ποια δʼ ἀνδρι και γυναικι τερπνη ἀνευ πιστεως ὁμιλια ποιος δε θεραπων ἡδυς ἀπιστουμενος
και τουτου τοινυν του πιστως προς τινας ἐχειν ἐλαχιστον μετεστι τυραννῳ
ὁποτε γε οὐδε σιτιοις και ποτοις πιστευων διαγει ἀλλα και τουτων πριν ἀπαρχεσθαι τοις θεοις τους διακονους πρωτον κελευουσιν ἀπογευεσθαι δια το ἀπιστειν μη και ἐν τουτοις κακον τι φαγωσιν ἠ πιωσιν
ἀλλα μην και αἱ πατριδες τοις μεν ἀλλοις ἀνθρωποις πλειστου ἀξιαι
πολιται γαρ δορυφορουσι μεν ἀλληλους ἀνευ μισθου ἐπι τους δουλους δορυφορουσι δʼ ἐπι τους κακουργους ὑπερ του μηδενα των πολιτων βιαιῳ θανατῳ ἀποθνῃσκειν
οὑτω δε πορρω προεληλυθασι φυλακης ὡστε πεποιηνται πολλοι νομον τῳ μιαιφονῳ μηδε τον συνοντα καθαρευειν
ὡστε δια τας πατριδας ἀσφαλως ἑκαστος βιοτευει των πολιτων
τοις δε τυραννοις και τουτο ἐμπαλιν ἀνεστραπται
ἀντι γαρ του τιμωρειν αἱ πολεις αὐτοις μεγαλως τιμωσι τον ἀποκτειναντα τον τυραννον και ἀντι γε του εἰργειν ἐκ των ἱερων ὡσπερ τους των ἰδιωτων φονεας ἀντι τουτου και εἰκονας ἐν τοις ἱεροις ἱστασιν αἱ πολεις των τοιουτον τι ποιησαντων
εἰ δε συ οἰει ὡς πλειω ἐχων των ἰδιωτων κτηματα ὁ τυραννος δια τουτο και πλειω ἀπʼ αὐτων εὐφραινεται οὐδε τουτο οὑτως ἐχει ὠ Σιμωνιδη ἀλλʼ ὡσπερ οἱ ἀθληται οὐχ ὁταν ἰδιωτων γενωνται κρειττονες τουτʼ αὐτους εὐφραινει ἀλλʼ ὁταν των ἀνταγωνιστων ἡττους τουτʼ αὐτους ἀνιᾳ οὑτω και ὁ τυραννος οὐχ ὁταν των ἰδιωτων πλειω φαινηται ἐχων τοτʼ εὐφραινεται ἀλλʼ ὁταν ἑτερων τυραννων ἐλαττω ἐχῃ τουτῳ λυπειται
τουτους γαρ ἀνταγωνιστας ἡγειται αὑτῳ του πλουτου εἰναι
οὐδε γε θαττον τι γιγνεται τῳ τυραννῳ ἠ τῳ ἰδιωτῃ ὡν ἐπιθυμει
ὁ μεν γαρ ἰδιωτης οἰκιας ἠ ἀγρου ἠ οἰκετου ἐπιθυμει ὁ δε τυραννος ἠ πολεων ἠ χωρας πολλης ἠ λιμενων ἠ ἀκροπολεων ἰσχυρων ἁ ἐστι πολυ χαλεπωτερα και ἐπικινδυνοτερα κατεργασασθαι των ἰδιωτικων ἐπιθυμηματων
ἀλλα μεντοι και πενητας ὀψει οὐχ οὑτως ὀλιγους των ἰδιωτων ὡς πολλους των τυραννων
οὐ γαρ τῳ ἀριθμῳ οὐτε τα πολλα κρινεται οὐτε τα ὀλιγα ἀλλα προς τας χρησεις
ὡστε τα μεν ὑπερβαλλοντα τα ἱκανα πολλα ἐστι τα δε των ἱκανων ἐλλειποντα ὀλιγα
τῳ οὐν τυραννῳ τα πολλαπλασια ἡττον ἱκανα ἐστιν εἰς τα ἀναγκαια δαπανηματα ἠ τῳ ἰδιωτῃ
τοις μεν γαρ ἰδιωταις ἐξεστι τας δαπανας συντεμνειν εἰς τα καθʼ ἡμεραν ὁπῃ βουλονται τοις δε τυραννοις οὐκ ἐνδεχεται
αἱ γαρ μεγισται αὐτοις δαπαναι και ἀναγκαιοταται εἰς τας της ψυχης φυλακας εἰσι
το δε τουτων τι συντεμνειν ὀλεθρος δοκει εἰναι
ἐπειτα δε ὁσοι μεν δυνανται ἐχειν ἀπο του δικαιου ὁσων δεονται τι ἀν τουτους οἰκτιροι τις ὡς πενητας
ὁσοι δʼ ἀναγκαζονται διʼ ἐνδειαν κακον τι και αἰσχρον μηχανωμενοι ζην πως οὐ τουτους ἀθλιους ἀν τις και πενητας δικαιως νομιζοι
οἱ τυραννοι τοινυν ἀναγκαζονται πλειστα συλαν ἀδικως και ἱερα και ἀνθρωπους δια το εἰς τας ἀναγκαιας δαπανας ἀει προσδεισθαι χρηματων
ὡσπερ γαρ πολεμου ὀντος ἀει ἀναγκαζονται στρατευμα τρεφειν ἠ ἀπολωλεναι
χαλεπον δʼ ἐρω σοι και ἀλλο παθημα ὠ Σιμωνιδη των τυραννων
γιγνωσκουσι μεν γαρ οὐδεν ἡττον των ἰδιωτων τους ἀλκιμους τε και σοφους και δικαιους
τουτους δʼ ἀντι του ἀγασθαι φοβουνται τους μεν ἀνδρειους μη τι τολμησωσι της ἐλευθεριας ἑνεκεν τους δε σοφους μη τι μηχανησωνται τους δε δικαιους μη ἐπιθυμησῃ το πληθος ὑπʼ αὐτων προστατεισθαι
ὁταν δε τους τοιουτους δια τον φοβον ὑπεξαιρωνται τινες ἀλλοι αὐτοις καταλειπονται χρησθαι ἀλλʼ ἠ οἱ ἀδικοι τε και ἀκρατεις και ἀνδραποδωδεις
οἱ μεν ἀδικοι πιστευομενοι διοτι φοβουνται ὡσπερ οἱ τυραννοι τας πολεις μηποτε ἐλευθεραι γενομεναι ἐγκρατεις αὐτων γενωνται οἱ δʼ ἀκρατεις της εἰς το παρον ἐξουσιας ἑνεκα οἱ δʼ ἀνδραποδωδεις διοτι οὐδʼ αὐτοι ἀξιουσιν ἐλευθεροι εἰναι
χαλεπον οὐν και τουτο το παθημα ἐμοιγε δοκει εἰναι το ἀλλους μεν ἡγεισθαι ἀγαθους ἀνδρας ἀλλοις δε χρησθαι ἀναγκαζεσθαι
ἐτι δε φιλοπολιν μεν ἀναγκη και τον τυραννον εἰναι
ἀνευ γαρ της πολεως οὐτʼ ἀν σῳζεσθαι δυναιτο οὐτʼ εὐδαιμονειν
ἡ δε τυραννις ἀναγκαζει και ταις ἑαυτων πατρισιν ἐνοχλειν
οὐτε γαρ ἀλκιμους οὐτʼ εὐοπλους χαιρουσι τους πολιτας παρασκευαζοντες ἀλλα τους ξενους δεινοτερους των πολιτων ποιουντες ἡδονται μαλλον και τουτοις χρωνται δορυφοροις
ἀλλα μην οὐδʼ ἀν εὐετηριων γενομενων ἀφθονια των ἀγαθων γιγνηται οὐδε τοτε συγχαιρει ὁ τυραννος
ἐνδεεστεροις γαρ οὐσι ταπεινοτεροις αὐτοις οἰονται χρησθαι
βουλομαι δε σοι ἐφη ὠ Σιμωνιδη κἀκεινας τας εὐφροσυνας δηλωσαι ὁσαις ἐγω χρωμενος ὁτʼ ἠν ἰδιωτης νυν ἐπειδη τυραννος ἐγενομην αἰσθανομαι στερομενος αὐτων
ἐγω γαρ ξυνην μεν ἡλικιωταις ἡδομενος ἡδομενοις ἐμοι συνην δε ἐμαυτῳ ὁποτε ἡσυχιας ἐπιθυμησαιμι διηγον δʼ ἐν συμποσιοις πολλακις μεν μεχρι του ἐπιλαθεσθαι παντων εἰ τι χαλεπον ἐν ἀνθρωπινῳ βιῳ ἠν πολλακις δε μεχρι του ᾠδαις τε και θαλιαις και χοροις την ψυχην συγκαταμιγνυναι πολλακις δε μεχρι κοιτης ἐπιθυμιας ἐμης τε και των παροντων
νυν δε ἀπεστερημαι μεν των ἡδομενων ἐμοι δια το δουλους ἀντι φιλων ἐχειν τους ἑταιρους ἀπεστερημαι δʼ αὐ του ἡδεως ἐκεινοις ὁμιλειν δια το μηδεμιαν ἐνοραν εὐνοιαν ἐμοι παρʼ αὐτων
μεθην δε και ὑπνον ὁμοιως ἐνεδρᾳ φυλαττομαι
το δε φοβεισθαι μεν ὀχλον φοβεισθαι δʼ ἐρημιαν φοβεισθαι δε ἀφυλαξιαν φοβεισθαι δε και αὐτους τους φυλαττοντας και μητʼ ἀοπλους ἐχειν ἐθελειν περι αὑτον μηθʼ ὡπλισμενους ἡδεως θεασθαι πως οὐκ ἀργαλεον ἐστι πραγμα
ἐτι δε ξενοις μεν μαλλον ἠ πολιταις πιστευειν βαρβαροις δε μαλλον ἠ Ἑλλησιν ἐπιθυμειν δε τους μεν ἐλευθερους δουλους ἐχειν τους δε δουλους ἀναγκαζεσθαι ποιειν ἐλευθερους οὐ παντα σοι ταυτα δοκει ψυχης ὑπο φοβων καταπεπληγμενης τεκμηρια εἰναι
ὁ γε τοι φοβος οὐ μονον αὐτος ἐνων ταις ψυχαις λυπηρος ἐστιν ἀλλα και παντων των ἡδεων συμπαρακολουθων λυμεων γιγνεται
εἰ δε και συ πολεμικων ἐμπειρος εἰ ὠ Σιμωνιδη και ἠδη ποτε πολεμιᾳ φαλαγγι πλησιον ἀντεταξω ἀναμνησθητι ποιον μεν τινα σιτον ᾑρου ἐν ἐκεινῳ τῳ χρονῳ ποιον δε τινα ὑπνον ἐκοιμω
οἱα μεντοι σοι τοτʼ ἠν τα λυπηρα τοιαυτα ἐστι τα των τυραννων και ἐτι δεινοτερα
οὐ γαρ ἐξ ἐναντιας μονον ἀλλα και παντοθεν πολεμιους ὁραν νομιζουσιν οἱ τυραννοι
ταυτα δʼ ἀκουσας ὁ Σιμωνιδης ὑπολαβων εἰπεν
ὁ γαρ πολεμος φοβερον μεν ἀλλʼ ὁμως ὠ Ἱερων ἡμεις γε ὁταν ὠμεν ἐν στρατειᾳ φυλακας προκαθισταμενοι θαρραλεως δειπνου τε και ὑπνου λαγχανομεν
αὐτων μεν γαρ προφυλαττουσιν οἱ νομοι ὡστε περι ἑαυτων φοβουνται και ὑπερ ὑμων
οἱ δε τυραννοι μισθου φυλακας ἐχουσιν ὡσπερ θεριστας
και δει μεν δηπου τους φυλακας μηδεν οὑτω ποιειν δυνασθαι ὡς πιστους εἰναι
πιστον δε ἑνα πολυ χαλεπωτερον εὑρειν ἠ πανυ πολλους ἐργατας ὁποιου βουλει ἐργου ἀλλως τε και ὁποταν χρηματων μεν ἑνεκα παρωσιν οἱ φυλαττοντες ἐξῃ δʼ αὐτοις ἐν ὀλιγῳ χρονῳ πολυ πλειω λαβειν ἀποκτεινασι τον τυραννον ἠ ὁσα πολυν χρονον φυλαττοντες παρα του τυραννου λαμβανουσιν
ὁ δʼ ἐζηλωσας ἡμας ὡς τους μεν φιλους μαλιστα εὐ ποιειν δυναμεθα τους δε ἐχθρους παντων μαλιστα χειρουμεθα οὐδε ταυθʼ οὑτως ἐχει
φιλους μεν γαρ πως ἀν νομισαις ποτε εὐ ποιειν ὁταν εὐ εἰδῃς ὁτι ὁ τα πλειστα λαμβανων παρα σου ἡδιστʼ ἀν ὡς ταχιστα ἐξ ὀφθαλμων σου γενοιτο
ὁ τι γαρ ἀν τις λαβῃ παρα τυραννου οὐδεις οὐδεν ἑαυτου νομιζει πριν ἀν ἐξω της τουτου ἐπικρατειας γενηται
ἐχθρους δʼ αὐ πως ἀν φαιης μαλιστα τοις τυραννοις ἐξειναι χειρουσθαι ὁταν εὐ εἰδωσιν ὁτι ἐχθροι αὐτων εἰσι παντες οἱ τυραννουμενοι τουτους δε μητε κατακαινειν ἁπαντας μητε δεσμευειν οἱον τε ᾐ τινων γαρ ἐτι ἀρξει ἀλλʼ εἰδοτα ὁτι ἐχθροι εἰσι
τουτους ἁμα μεν φυλαττεσθαι δεῃ και χρησθαι δʼ αὐτοις ἀναγκαζηται
εὐ δʼ ἰσθι και τουτο ὠ Σιμωνιδη ὁτι και οὑς των πολιτων δεδιασι χαλεπως μεν αὐτους ζωντας ὁρωσι χαλεπως δʼ ἀποκτεινουσιν
ὡσπερ γε και ἱππος εἰ ἀγαθος μεν εἰη φοβερος δε μη ἀνηκεστον τι ποιησῃ χαλεπως μεν ἀν τις αὐτον ἀποκτειναι δια την ἀρετην
χαλεπως δε ζωντι χρῳτο εὐλαβουμενος μη τι ἀνηκεστον ἐν τοις κινδυνοις ἐργασηται και τἀλλα γε κτηματα ὁσα χαλεπα μεν χρησιμα δʼ ἐστιν ὁμοιως ἁπαντα λυπει μεν τους κεκτημενους λυπει δε ἀπαλλαττομενους
ἐπει δε ταυτα αὐτου ἠκουσεν ὁ Σιμωνιδης εἰπεν
ἐοικεν ἐφη ὠ Ἱερων μεγα τι εἰναι ἡ τιμη ἡς ὀρεγομενοι οἱ ἀνθρωποι παντα μεν πονον ὑποδυονται παντα δε κινδυνον ὑπομενουσι
και ὑμεις ὡς ἐοικε τοσαυτα πραγματα ἐχουσης ὁποσα λεγεις της τυραννιδος ὁμως προπετως φερεσθε εἰς αὐτην ὁπως τιμασθε και ὑπηρετωσι μεν ὑμιν παντες παντα τα προσταττομενα ἀπροφασιστως περιβλεπωσι δε παντες ὑπανιστωνται δʼ ἀπο των θακων ὁδων τε παραχωρωσι γεραιρωσι δε και λογοις και ἐργοις παντες οἱ παροντες ἀει ὑμας
τοιαυτα γαρ δη ποιουσι τοις τυραννοις οἱ ἀρχομενοι και ἀλλον ὁντινʼ ἀν ἀει τιμωντες τυγχανωσι
και γαρ μοι δοκει ὠ Ἱερων τουτῳ διαφερειν ἀνηρ των ἀλλων ζῳων τῳ τιμης ὀρεγεσθαι
ἐπει σιτιοις γε και ποτοις και ὑπνοις και ἀφροδισιοις παντα ὁμοιως ἡδεσθαι ἐοικε τα ζῳα
ἡ δε φιλοτιμια οὐτʼ ἐν τοις ἀλογοις ζῳοις ἐμφυεται οὐτʼ ἐν ἁπασιν ἀνθρωποις
οἱς δʼ ἀν ἐμφυῃ τιμης τε και ἐπαινου ἐρως οὑτοι εἰσιν ἠδη οἱ πλειστον μεν των βοσκηματων διαφεροντες ἀνδρες δε και οὐκετι ἀνθρωποι μονον νομιζομενοι
ὡστε ἐμοι μεν εἰκοτως δοκειτε ταυτα παντα ὑπομενειν ἁ φερετε ἐν τῃ τυραννιδι ἐπειπερ τιμασθε διαφεροντως των ἀλλων ἀνθρωπων
και γαρ οὐδεμια ἀνθρωπινη ἡδονη του θειου ἐγγυτερω δοκει εἰναι ἠ ἡ περι τας τιμας εὐφροσυνη
προς ταυτα δη εἰπεν ὁ Ἱερων
ἀλλʼ ὠ Σιμωνιδη και αἱ τιμαι των τυραννων ὁμοιαι ἐμοι δοκουσιν εἰναι οἱαπερ ἐγω σοι τα ἀφροδισια ὀντα αὐτων ἀπεδειξα
οὐτε γαρ αἱ μη ἐξ ἀντιφιλουντων ὑπουργιαι χαριτες ἡμιν ἐδοκουν εἰναι οὐτε τα ἀφροδισια τα βιαια ἡδεα ἐφαινετο
ὡσαυτως τοινυν οὐδε αἱ ὑπουργιαι αἱ ὑπο των φοβουμενων τιμαι εἰσι
πως γαρ ἀν φαιημεν ἠ τους βιᾳ ἐξανισταμενους θακων δια το τιμαν τους ἀδικουντας ἐξανιστασθαι ἠ τους ὁδων παραχωρουντας τοις κρειττοσι δια το τιμαν τους ἀδικουντας παραχωρειν
και δωρα γε διδοασιν οἱ πολλοι τουτοις οὑς μισουσι και ταυτα ὁταν μαλιστα φοβωνται μη τι κακον ὑπʼ αὐτων παθωσιν
ἀλλα ταυτα μεν οἰμαι δουλειας ἐργα εἰκοτως ἀν νομιζοιτο
αἱ δε τιμαι ἐμοιγε δοκουσιν ἐκ των ἐναντιων τουτοις γιγνεσθαι
ὁταν γαρ ἀνθρωποι ἀνδρα ἡγησαμενοι εὐεργετειν ἱκανον εἰναι και ἀπολαυειν αὐτου ἀγαθα νομισαντες ἐπειτα τουτον ἀνα στομα τε ἐχωσιν ἐπαινουντες θεωνται τʼ αὐτον ὡς οἰκειον ἑκαστος ἀγαθον ἑκοντες τε παραχωρωσι τουτῳ ὁδων και θακων ὑπανιστωνται φιλουντες τε και μη φοβουμενοι και στεφανωσι κοινης ἀρετης και εὐεργεσιας ἑνεκα και δωρεισθαι ἐθελωσιν οἱ αὐτοι οὑτοι ἐμοιγε δοκουσι τιμαν τε τουτον ἀληθως οἱ ἀν τοιαυτα ὑπουργησωσι και ὁ τουτων ἀξιουμενος τιμασθαι τῳ ὀντι
και ἐγωγε τον μεν οὑτω τιμωμενον μακαριζω
αἰσθανομαι γαρ αὐτον οὐκ ἐπιβουλευομενον ἀλλα φροντιζομενον μη τι παθῃ και ἀφοβως και ἀνεπιφθονως και ἀκινδυνως και εὐδαιμονως τον βιον διαγοντα
ὁ δε τυραννος ὡς ὑπο παντων ἀνθρωπων κατακεκριμενος διʼ ἀδικιαν ἀποθνῃσκειν οὑτως ὠ Σιμωνιδη εὐ ἰσθι και νυκτα και ἡμεραν διαγει
ἐπει δε ταυτα παντα διηκουσεν ὁ Σιμωνιδης Και πως ἐφη ὠ Ἱερων εἰ οὑτως πονηρον ἐστι το τυραννειν και τουτο συ ἐγνωκας οὐκ ἀπαλλαττῃ οὑτω μεγαλου κακου ἀλλʼ οὐτε συ οὐτε ἀλλος μεν δη οὐδεις πωποτε ἑκων εἰναι τυραννιδος ἀφειτο ὁσπερ ἀν ἁπαξ κτησαιτο
ὁτι ἐφη ὠ Σιμωνιδη και ταυτῃ ἀθλιωτατον ἐστιν ἡ τυραννις
οὐδε γαρ ἀπαλλαγηναι δυνατον αὐτης ἐστι
πως γαρ ἀν τις ποτε ἐξαρκεσειε τυραννος ἠ χρηματα ἐκτινων ὁσους ἀφειλετο ἠ δεσμους ἀντιπασχων ὁσους δη ἐδεσμευσεν ἠ ὁσους κατεκανε πως ἀν ἱκανας ψυχας ἀντιπαρασχοιτο ἀποθανουμενας
ἀλλʼ εἰπερ τῳ ἀλλῳ ὠ Σιμωνιδη λυσιτελει ἀπαγξασθαι ἰσθι ἐφη ὁτι τυραννῳ ἐγωγε εὑρισκω μαλιστα τουτο λυσιτελουν ποιησαι
μονῳ γαρ αὐτῳ οὐτε ἐχειν οὐτε καταθεσθαι τα κακα λυσιτελει
ἀλλα το μεν νυν ὠ Ἱερων ἀθυμως ἐχειν σε προς την τυραννιδα οὐ θαυμαζω ἐπειπερ ἐπιθυμων φιλεισθαι ὑπʼ ἀνθρωπων ἐμποδων σοι τουτου νομιζεις αὐτην εἰναι
ἐγω μεντοι ἐχειν μοι δοκω διδαξαι σε ὡς το ἀρχειν οὐδεν ἀποκωλυει του φιλεισθαι ἀλλα και πλεονεκτει γε της ἰδιωτειας
ἐπισκοπουντες δε αὐτο εἰ οὑτως ἐχει μηπω ἐκεινο σκοπωμεν εἰ δια το μειζον δυνασθαι ὁ ἀρχων και χαριζεσθαι πλειω δυναιτʼ ἀν ἀλλʼ ἀν τα ὁμοια ποιωσιν ὁ τε ἰδιωτης και ὁ τυραννος ἐννοει ποτερος μειζω ἀπο των ἰσων κταται χαριν
ἀρξομαι δε σοι ἀπο των μικροτατων παραδειγματων
ἰδων γαρ πρωτον προσειπατω τινα φιλικως ὁ τε ἀρχων και ὁ ἰδιωτης
ἐν τουτῳ την ποτερου προσρησιν μαλλον εὐφραινειν τον ἀκουσαντα νομιζεις
ἰθι δη ἐπαινεσαντων ἀμφοτεροι τον αὐτον
τον ποτερου δοκεις ἐπαινον ἐξικνεισθαι μαλλον εἰς εὐφροσυνην
την παρα ποτερου τιμην μειζονος ἀν χαριτος δοκεις τυγχανειν
οὐκουν τουτο σαφες ὁτι αἱ ἀπο των δυνατωτατων θεραπειαι και χαραν ἐμποιουσι μεγιστην
οὐ και ἐν τουτῳ σαφες ὁτι αἱ ἀπο των δυνατωτατων ἡμισειαι χαριτες πλεον ἠ ὁλον το παρα του ἰδιωτου δωρημα δυνανται
ἀλλʼ ἐμοιγε δοκει και ἐκ θεων τιμη τις και χαρις συμπαρεπεσθαι ἀνδρι ἀρχοντι
μη γαρ ὁτι καλλιονα ποιει ἀνδρα ἀλλα και τον αὐτον τουτον ἡδιον θεωμεθα τε ὁταν ἀρχῃ ἠ ὁταν ἰδιωτευῃ διαλεγομενοι τε ἀγαλλομεθα τοις προτετιμημενοις μαλλον ἠ τοις ἐκ του ἰσου ἡμιν οὐσι
και μην παιδικα γε ἐν οἱς δη και συ μαλιστα κατεμεμψω την τυραννιδα ἡκιστα μεν γηρας ἀρχοντος δυσχεραινει ἡκιστα δʼ αἰσχος προς ὁν ἀν τυγχανῃ ὁμιλων τουτου ὑπολογιζεται
αὐτο γαρ το τετιμησθαι μαλιστα συνεπικοσμει ὡστε τα μεν δυσχερη ἀφανιζειν τα δε καλα λαμπροτερα ἀναφαινειν
ὁποτε γε μην ἐκ των ἰσων ὑπουργηματων μειζονων χαριτων ὑμεις τυγχανετε πως οὐκ ἐπειδαν γε ὑμεις πολλαπλασια μεν διαπραττοντες ὠφελειν δυνησθε πολλαπλασια δε δωρεισθαι ἐχητε ὑμας και πολυ μαλλον φιλεισθαι των ἰδιωτων προσηκει
και ὁ Ἱερων εὐθυς ὑπολαβων Ὁτι νη Διʼ ἐφη ὠ Σιμωνιδη και ἐξ ὡν ἀπεχθανονται ἀνθρωποι ἡμας πολυ πλειω των ἰδιωτων ἀναγκη ἐστι πραγματευεσθαι
πρακτεον μεν γε χρηματα εἰ μελλομεν ἑξειν δαπαναν εἰς τα δεοντα ἀναγκαστεον δε φυλαττειν ὁσα δειται φυλακης κολαστεον δε τους ἀδικους κωλυτεον δε τους ὑβριζειν βουλομενους
και ὁταν γε ταχους καιρος παραστῃ ἠ πεζῃ ἠ κατα θαλατταν ἐξορμασθαι οὐκ ἐπιτρεπτεον τοις ῥᾳδιουργουσιν
ἐτι δε μισθοφορων μεν ἀνδρι τυραννῳ δει
τουτου δε βαρυτερον φορημα οὐδεν ἐστι τοις πολιταις
οὐ γαρ τυραννοις ἰσοτιμιας ἀλλα πλεονεξιας ἑνεκα νομιζουσι τουτους τρεφεσθαι
προς ταυτα δη παλιν εἰπεν ὁ Σιμωνιδης
ἀλλʼ ὁπως μεν οὐ παντων τουτων ἐπιμελητεον ὠ Ἱερων οὐ λεγω
ἐπιμελειαι μεντοι μοι δοκουσιν αἱ μεν πανυ προς ἐχθραν ἀγειν αἱ δε πανυ δια χαριτων εἰναι
το μεν γαρ διδασκειν ἁ ἐστι βελτιστα και τον καλλιστα ταυτα ἐξεργαζομενον ἐπαινειν και τιμαν αὑτη μεν ἡ ἐπιμελεια δια χαριτων γιγνεται το δε τον ἐνδεως τι ποιουντα λοιδορειν τε και ἀναγκαζειν και ζημιουν και κολαζειν ταυτα δε ἀναγκη διʼ ἀπεχθειας μαλλον γιγνεσθαι
ἐγω οὐν φημι ἀνδρι ἀρχοντι τον μεν ἀναγκης δεομενον ἀλλοις προστακτεον εἰναι κολαζειν το δε τα ἀθλα ἀποδιδοναι διʼ αὑτου ποιητεον
ὡς δε ταυτα καλως ἐχει μαρτυρει τα γιγνομενα
και γαρ ὁταν χορους ἡμιν βουλωμεθα ἀγωνιζεσθαι ἀθλα μεν ὁ ἀρχων προτιθησιν ἁθροιζειν δε αὐτους προστετακται χορηγοις και ἀλλοις διδασκειν και ἀναγκην προστιθεναι τοις ἐνδεως τι ποιουσιν
οὐκουν εὐθυς ἐν τουτοις το μεν ἐπιχαρι δια του ἀρχοντος ἐγενετο τα δʼ ἀντιτυπα διʼ ἀλλων
τι οὐν κωλυει και τἀλλα τα πολιτικα οὑτως περαινεσθαι
διῃρηνται μεν γαρ ἁπασαι αἱ πολεις αἱ μεν κατα φυλας αἱ δε κατα μορας αἱ δε κατα λοχους και ἀρχοντες ἐφʼ ἑκαστῳ μερει ἐφεστηκασιν
οὐκουν εἰ τις και τουτοις ὡσπερ τοις χοροις ἀθλα προτιθειη και εὐοπλιας και εὐταξιας και ἱππικης και ἀλκης της ἐν πολεμῳ και δικαιοσυνης της ἐν συμβολαιοις εἰκος και ταυτα παντα δια φιλονικιαν ἐντονως ἀσκεισθαι
και ναι μα Δια ὁρμῳντο γʼ ἀν θαττον ὁποι δεοι τιμης ὀρεγομενοι και χρηματα θαττον ἀν εἰσφεροιεν ὁποτε τουτου καιρος εἰη και το παντων γε χρησιμωτατον ἡκιστα δε εἰθισμενον δια φιλονικιας πραττεσθαι ἡ γεωργια αὐτη ἀν πολυ ἐπιδοιη εἰ τις ἀθλα προτιθειη κατʼ ἀγρους ἠ κατα κωμας τοις καλλιστα την γην ἐξεργαζομενοις και τοις εἰς τουτο των πολιτων ἐρρωμενως τρεπομενοις πολλα ἀν ἀγαθα περαινοιτο
και γαρ αἱ προσοδοι αὐξοιντʼ ἀν και ἡ σωφροσυνη πολυ μαλλον συν τῃ ἀσχολιᾳ συμπαρομαρτει
και μην κακουργιαι γε ἡττον τοις ἐνεργοις ἐμφυονται
εἰ δε και ἐμπορια ὠφελει τι πολιν τιμωμενος ἀν ὁ πλειστα τουτο ποιων και ἐμπορους ἀν πλειους ἀγειροι
εἰ δε φανερον γενοιτο ὁτι και ὁ προσοδον τινα ἀλυπον ἐξευρισκων τῃ πολει τιμησεται οὐδʼ αὑτη ἀν ἡ σκεψις ἀργοιτο
ὡς δε συνελοντι εἰπειν εἰ και κατα παντων ἐμφανες εἰη ὁτι ὁ ἀγαθον τι εἰσηγουμενος οὐκ ἀτιμητος ἐσται πολλους ἀν και τουτο ἐξορμησειεν ἐργον ποιεισθαι το σκοπειν τι ἀγαθον
και ὁταν γε πολλοις περι των ὠφελιμων μελῃ ἀναγκη εὑρισκεσθαι τε μαλλον και ἐπιτελεισθαι
εἰ δε φοβῃ ὠ Ἱερων μη ἐν πολλοις ἀθλων προτιθεμενων πολλαι δαπαναι γιγνωνται ἐννοησον ὁτι οὐκ ἐστιν ἐμπορευματα λυσιτελεστερα ἠ ὁσα ἀνθρωποι ἀθλων ὠνουνται
ὁρᾳς ἐν ἱππικοις και γυμνικοις και χορηγικοις ἀγωσιν ὡς μικρα ἀθλα μεγαλας δαπανας και πολλους πονους και πολλας ἐπιμελειας ἐξαγεται ἀνθρωπων
ἀλλα ταυτα μεν ὠ Σιμωνιδη καλως μοι δοκεις λεγειν
περι δε των μισθοφορων ἐχεις τι εἰπειν ὡς μη μισεισθαι διʼ αὐτους
ἠ λεγεις ὡς φιλιαν κτησαμενος ἀρχων οὐδεν ἐτι δεησεται δορυφορων
ναι μα Δια εἰπεν ὁ Σιμωνιδης δεησεται μεν οὐν
οἰδα γαρ ὁτι ὡσπερ ἐν ἱπποις οὑτως και ἐν ἀνθρωποις τισιν ἐγγιγνεται ὁσῳ ἀν ἐκπλεα τα δεοντα ἐχωσι τοσουτῳ ὑβριστοτεροις εἰναι
τους μεν οὐν τοιουτους μαλλον ἀν σωφρονιζοι ὁ ἀπο των δορυφορων φοβος
τοις δε καλοις κἀγαθοις ἀπʼ οὐδενος ἀν μοι δοκεις τοσαυτα ὠφεληματα παρασχειν ὁσα ἀπο των μισθοφορων
τρεφεις μεν γαρ δηπου και συ αὐτους σαυτῳ φυλακας
ἠδη δε πολλοι και δεσποται βιᾳ ὑπο των δουλων ἀπεθανον
ἑν οὐν ἀν πρωτον τουτʼ εἰη των προστεταγμενων τοις μισθοφοροις ὡς παντων ὀντας δορυφορους των πολιτων βοηθειν πασιν ἀν τι τοιουτον αἰσθανωνται
γιγνονται δε που ὡς παντες ἐπισταμεθα κακουργοι ἐν πολεσιν
εἰ οὐν και τουτους φυλαττειν εἰεν τεταγμενοι και τουτʼ ἀν εἰδειεν ὑπʼ αὐτων ὠφελουμενοι
προς δε τουτοις και τοις ἐν τῃ χωρᾳ ἐργαταις και κτηνεσιν οὑτοι ἀν εἰκοτως και θαρρος και ἀσφαλειαν δυναιντο μαλιστα παρεχειν ὁμοιως μεν τοις σοις ἰδιοις ὁμοιως δε τοις ἀνα την χωραν
ἱκανοι γε μην εἰσι και σχολην παρεχειν τοις πολιταις των ἰδιων ἐπιμελεισθαι τα ἐπικαιρα φυλαττοντες
προς δε τουτοις και πολεμιων ἐφοδους κρυφαιας και ἐξαπιναιας τινες ἑτοιμοτεροι ἠ προαισθεσθαι ἠ κωλυσαι των ἀει ἐν ὁπλοις τε ὀντων και συντεταγμενων
ἀλλα μην και ἐν τῃ στρατιᾳ τι ἐστιν ὠφελιμωτερον πολιταις μισθοφορων
τουτους γαρ προπονειν και προκινδυνευειν και προφυλαττειν εἰκος ἑτοιμοτατους εἰναι
τας δʼ ἀγχιτερμονας πολεις οὐκ ἀναγκη δια τους ἀει ἐν ὁπλοις ὀντας και εἰρηνης μαλιστα ἐπιθυμειν
οἱ γαρ συντεταγμενοι και σῳζειν τα των φιλων μαλιστα και σφαλλειν τα των πολεμιων δυναιντʼ ἀν
ὁταν γε μην γνωσιν οἱ πολιται ὁτι οὑτοι κακον μεν οὐδεν ποιουσι τον μηδεν ἀδικουντα τους δε κακουργειν βουλομενους κωλυουσι βοηθουσι δε τοις ἀδικουμενοις προνοουσι δε και προκινδυνευουσι των πολιτων πως οὐκ ἀναγκη και δαπαναν εἰς τουτους ἡδιστα
τρεφουσι γουν και ἰδιᾳ ἐπι μειοσι τουτων φυλακας
χρη δε ὠ Ἱερων οὐδʼ ἀπο των ἰδιων κτηματων ὀκνειν δαπαναν εἰς το κοινον ἀγαθον
και γαρ ἐμοιγε δοκει τα εἰς την πολιν ἀναλουμενα μαλλον εἰς το δεον τελεισθαι ἠ τα εἰς το ἰδιον ἀνδρι τυραννῳ
οἰκιαν πρωτον ὑπερβαλλουσῃ δαπανῃ κεκαλλωπισμενην μαλλον ἡγῃ κοσμου ἀν σοι παρεχειν ἠ πασαν την πολιν τειχεσι τε και ναοις και παστασι και ἀγοραις και λιμεσι κατεσκευασμενην
ὁπλοις δε ποτερον τοις ἐκπαγλοτατοις αὐτος κατακεκοσμημενος δεινοτερος ἀν φαινοιο τοις πολεμιοις ἠ της πολεως ὁλης εὐοπλου σοι οὐσης
προσοδους δε ποτερως ἀν δοκεις πλειονας γιγνεσθαι εἰ τα σα ἰδια μονον ἐνεργα ἐχοις ἠ εἰ τα παντων των πολιτων μεμηχανημενος εἰης ἐνεργα εἰναι
το δε παντων καλλιστον και μεγαλοπρεπεστατον νομιζομενον εἰναι ἐπιτηδευμα ἁρματοτροφιαν ποτερως ἀν δοκεις μαλλον κοσμειν εἰ αὐτος πλειστα των Ἑλληνων ἁρματα τρεφοις τε και πεμποις εἰς τας πανηγυρεις ἠ εἰ ἐκ της σης πολεως πλειστοι μεν ἱπποτροφοι εἰεν πλειστοι δʼ ἀγωνιζοιντο
νικαν δε ποτερα δοκεις καλλιον εἰναι ἁρματος ἀρετῃ ἠ πολεως ἡς προστατευεις εὐδαιμονιᾳ
ἐγω μεν γαρ οὐδε προσηκειν φημι ἀνδρι τυραννῳ προς ἰδιωτας ἀγωνιζεσθαι
νικων μεν γαρ οὐκ ἀν θαυμαζοιο ἀλλα φθονοιο ὡς ἀπο πολλων οἰκων τας δαπανας ποιουμενος νικωμενος δʼ ἀν παντων μαλιστα καταγελῳο
ἀλλʼ ἐγω σοι φημι ὠ Ἱερων προς ἀλλους προστατας πολεων τον ἀγωνα εἰναι ὡν ἐαν συ εὐδαιμονεστατην την πολιν ἡς προστατευεις παρεχῃς κηρυχθησῃ νικων τῳ καλλιστῳ και μεγαλοπρεπεστατῳ ἐν ἀνθρωποις ἀγωνισματι
και πρωτον μεν εὐθυς κατειργασμενος ἀν εἰης το φιλεισθαι ὑπο των ἀρχομενων οὑ δη συ ἐπιθυμων τυγχανεις
ἐπειτα δε την σην νικην οὐκ ἀν εἱς εἰη ὁ ἀνακηρυττων ἀλλα παντες ἀνθρωποι ὑμνοιεν ἀν την σην ἀρετην
περιβλεπτος δε ὠν οὐχ ὑπο ἰδιωτων μονον ἀλλα και ὑπο πολλων πολεων ἀγαπῳο ἀν και θαυμαστος οὐκ ἰδιᾳ μονον ἀλλα και δημοσιᾳ παρα πασιν ἀν εἰης
και ἐξειη μεν ἀν σοι ἑνεκεν ἀσφαλειας εἰ ποι βουλοιο θεωρησοντι πορευεσθαι ἐξειη δʼ ἀν αὐτου μενοντι τουτο πραττειν
ἀει γαρ ἀν παρα σοι πανηγυρις εἰη των βουλομενων ἐπιδεικνυναι εἰ τις τι σοφον ἠ καλον ἠ ἀγαθον ἐχοι των δε και ἐπιθυμουντων ὑπηρετειν
πας δε ὁ μεν παρων συμμαχος ἀν εἰη σοι ὁ δε ἀπων ἐπιθυμοιη ἀν ἰδειν σε
ὡστε οὐ μονον φιλοιο ἀν ἀλλα και ἐρῳο ὑπʼ ἀνθρωπων και τους καλους οὐ πειραν ἀλλα πειρωμενον ὑπʼ αὐτων ἀνεχεσθαι ἀν σε δεοι φοβον δʼ οὐκ ἀν ἐχοις ἀλλʼ ἀλλοις παρεχοις μη τι παθῃς
ἑκοντας δε τους πειθομενους ἐχοις ἀν και ἐθελουσιως σου προνοουντας θεῳο ἀν εἰ δε τις κινδυνος εἰη οὐ συμμαχους μονον ἀλλα και προμαχους και προθυμους ὁρῳης ἀν πολλων μεν δωρεων ἀξιουμενος οὐκ ἀπορων δε ὁτῳ τουτων εὐμενει μεταδωσεις παντας μεν συγχαιροντας ἐχων ἐπι τοις σοις ἀγαθοις παντας δε προ των σων ἰδιων ὡσπερ των ἰδιων μαχομενους
θησαυρους γε μην ἐχοις ἀν παντας τους παρα τοις φιλοις πλουτους
ἀλλα θαρρων ὠ Ἱερων πλουτιζε μεν τους φιλους
νομιζε δε την μεν πατριδα οἰκον τους δε πολιτας ἑταιρους τους δε φιλους τεκνα σεαυτου τους δε παιδας ὁτιπερ την σην ψυχην και τουτους παντας πειρω νικαν εὐ ποιων
ἐαν γαρ τους φιλους κρατῃς εὐ ποιων οὐ μη σοι δυνωνται ἀντεχειν οἱ πολεμιοι
κἀν ταυτα παντα ποιῃς εὐ ἰσθι παντων των ἐν ἀνθρωποις καλλιστον και μακαριωτατον κτημα κεκτησει
