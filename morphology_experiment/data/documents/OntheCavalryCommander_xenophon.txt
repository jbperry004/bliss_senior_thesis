πρωτον μεν θυοντα χρη αἰτεισθαι θεους ταυτα διδοναι και νοειν και λεγειν και πραττειν ἀφʼ ὡν θεοις μεν κεχαρισμενωτατα ἀρξαις ἀν σαυτῳ δε και φιλοις και τῃ πολει προσφιλεστατα και εὐκλεεστατα και πολυωφελεστατα
θεων δε ἱλεων ὀντων ἀναβιβαστεον μεν σοι ἱππεας και ὁπως ἀναπληρωται ὁ κατα τον νομον ἀριθμος και ὁπως το ὀν ἱππικον μη μειωται
εἰ δε μη προσαναβησονται ἱππεις μειονες ἀει ἐσονται
ἀναγκη γαρ τους μεν γηρᾳ ἀπαγορευειν τους δε και ἀλλως ἐκλειπειν
πληρουμενου γε μην του ἱππικου ἐπιμελητεον μεν ὁπως τρεφωνται οἱ ἱπποι ὡς ἀν δυνωνται πονους ὑποφερειν
οἱ γαρ ἡττους των πονων οὐτε αἱρειν οὐτε ἀποφευγειν δυναιντʼ ἀν
οἱ γαρ αὐ ἀπειθεις τοις πολεμιοις μαλλον ἠ τοις φιλοις συμμαχουσι
και οἱ λακτιζοντες δε ἀναβεβαμενοι ἱπποι ἐκποδων ποιητεοι
οἱ γαρ τοιουτοι πολλακις πλειω κακα ἠ οἱ πολεμιοι ποιουσι
δει δε και των ποδων ἐπιμελεισθαι ὁπως δυνωνται και ἐν τραχειᾳ χωρᾳ ἱππευειν εἰδοτα ὁτι ὁπου ἀν ἀλγωσιν ἐλαυνομενοι ἐνταυθα οὐ χρησιμοι εἰσι
των γε μην ἱππων ὑπαρχοντων οἱων δει τους ἱππεας αὐ ἀσκητεον πρωτον μεν ὁπως ἐπι τους ἱππους ἀναπηδαν δυνωνται
πολλοις γαρ ἠδη ἡ σωτηρια παρα τουτο ἐγενετο
δευτερον δε ὁπως ἐν παντοιοις χωριοις ἱππαζεσθαι δυνησονται
και γαρ οἱ πολεμοι ἀλλοτε ἐν ἀλλοιοις τοποις γιγνονται
ὁταν δε ἠδη ἐποχοι ὠσι δει αὐ σκοπεισθαι ὁπως ἀκοντιουσι τε ὡς πλειστοι ἀπο των ἱππων και τἀλλα δυνησονται ποιειν ἁ δει τους ἱππικους
μετα ταυτα ὁπλιστεον και ἱππους και ἱππεας ὡς αὐτοι μεν ἡκιστα τιτρωσκοιντʼ ἀν βλαπτειν δε τους πολεμιους μαλιστα δυναιντʼ ἀν
ἐκ τουτων παρασκευαστεον ὁπως εὐπειθεις οἱ ἀνδρες ὠσιν
ἀνευ γαρ τουτου οὐθʼ ἱππων ἀγαθων οὐθʼ ἱππεων ἐποχων οὐθʼ ὁπλων καλων ὀφελος οὐδεν
προστατευειν μεν οὐν τουτων παντων ὁπως καλως γιγνηται τον ἱππαρχον εἰκος ἐστιν
ἐπει δε και ἡ πολις χαλεπον ἡγησαμενη παντα ταυτα τον ἱππαρχον μονον ὀντα ἀπεργαζεσθαι προσαιρειται μεν αὐτῳ συνεργους φυλαρχους προσεταξε δε τῃ βουλῃ συνεπιμελεισθαι του ἱππικου ἀγαθον μοι δοκει εἰναι τους μεν φυλαρχους παρασκευαζειν συνεπιθυμειν σοι των καλων τῳ ἱππικῳ ἐν δε τῃ βουλῃ ἐχειν ῥητορας ἐπιτηδειους ὁπως λεγοντες φοβωσι τε τους ἱππεας βελτιονες γαρ ἀν εἰεν φοβουμενοι καταπραϋνωσι τε την βουλην ἠν τι παρα καιρον χαλεπαινῃ
ταυτα μεν οὐν ὑπομνηματα ὡν δει σε ἐπιμελεισθαι
ὡς δʼ ἀν ἑκαστα τουτων βελτιστα περαινοιτο τουτο δη πειρασομαι λεγειν
τους μεν τοινυν ἱππεας δηλον ὁτι καθισταναι δει κατα τον νομον τους δυνατωτατους και χρημασι και σωμασιν ἠ εἰσαγοντα εἰς δικαστηριον ἠ πειθοντα
ἐγω δε οἰμαι εἰς μεν το δικαστηριον τουτους εἰσακτεον εἰναι οὑς μη εἰσαγων δια κερδος ἀν τις δοκοιη τουτο ποιειν
και γαρ τοις ἡττον δυναμενοις εὐθυς ἀν εἰη ἀποστροφη εἰ μη τους δυνατωτατους πρωτους ἀναγκαζοις
ἐστι δε και οὑς ἀν μοι δοκει τις νεους μεν τα ἐν ἱππικῃ λαμπρα λεγων εἰς ἐπιθυμιαν καθισταναι του ἱππευειν τους δε κυριους αὐτων ἡττον ἀντιτεινοντας ἐχειν ταδε διδασκων ὡς ἀναγκασθησονται μεν ἱπποτροφειν ἠν μη ὑπο σου ὑπʼ ἀλλου γε δια τα χρηματα
ἠν δʼ ἐπι σου ἀναβωσιν ὡς ἀποτρεψεις μεν τους παιδας αὐτων των πολυτελων τε και μανικων ἱππωνιων ἐπιμελησῃ δε ὡς ἀν ταχυ ἱππικοι γιγνοιντο
λεγοντα δε οὑτω και ποιειν ταυτα πειρατεον
τους γε μην ὀντας ἱππεας ἡ βουλη ἀν μοι δοκει προειπουσα ὡς το λοιπον δεησει διπλασια ἱππαζεσθαι και ὡς τον μη δυναμενον ἱππον ἀκολουθειν ἀποδοκιμασει ἐπιτειναι ἀν τρεφειν τε ἀμεινον και ἐπιμελεισθαι μαλλον των ἱππων
και τους βιαιους δε ἱππους ἀγαθον μοι δοκει εἰναι προρρηθηναι ὁτι ἀποδοκιμασθησονται
αὑτη γαρ ἡ ἀπειλη πωλευειν ἀν τους τοιουτους μαλλον παρορμησειε και ἱππωνειν σωφρονεστερον
ἀγαθον δε και τους ἐν ταις ἱππασιαις λακτιζοντας ἱππους προρρηθηναι ὁτι ἀποδοκιμασθησονται
οὐδε γαρ συνταττειν τους τοιουτους δυνατον ἀλλʼ ἀναγκη ἀν ποι ἐπι πολεμιους δεῃ ἐλαυνειν ὑστατους ἀν αὐτους ἑπεσθαι ὡστε δια την του ἱππου κακουργιαν ἀχρηστος και ὁ ἱππευς καθισταται
ὡς δʼ ἀν και οἱ ποδες εἰεν τῳ ἱππῳ κρατιστοι εἰ μεν τις ἀλλην ἐχει ῥᾳω και εὐτελεστεραν ἀσκησιν ἐκεινη ἐστω
εἰ δε μη ἐγω φημι χρηναι πειραν ἐχων χυδην καταβαλοντα λιθους των ἐκ της ὁδου ὁσον μνααιους και πλεον και μειον ἐν τουτοις τον ἱππον και ψηχειν και ἐνισταναι ὁταν ἀπο της φατνης ἀποβῃ
βαδιζων γαρ ἐν τοις λιθοις οὐποτε ὁ ἱππος παυσεται οὐθʼ ὁταν ψηχηται οὐθʼ ὁταν μυωπιζηται
ὁ δε πειραθεις τα τε ἀλλα ἁ λεγω πιστευσει και στρογγυλους τους ποδας του ἱππου ὀψεται
ὁποτε γε μην οἱ ἱπποι εἰσιν οἱους δει ὡς ἀν αὐτοι οἱ ἱππεις ἀριστοι γιγνοιντο τουτο διηγησομαι
το μεν τοινυν τους νεους αὐτων ἀναπηδαν ἐπι τους ἱππους πειθοιμεν ἀν αὐτους μανθανειν
τον διδαξοντα δε παρασχων ἐπαινου δικαιως ἀν τυγχανοις
τους γε μην πρεσβυτερους τον Περσικον τροπον ἀναβαλλεσθαι ὑπʼ ἀλλων προσεθισας και τουτους ὠφελησαις ἀν
ὁπως γε μην ἐν παντοδαποις χωριοις ἐποχοι οἱ ἱππεις δυνησονται εἰναι το μεν πυκνα ἐξαγειν μη πολεμου ὀντος ἰσως ὀχληρον
συγκαλεσαντα δε χρη τους ἱππεας συμβουλευσαι αὐτοις μελεταν και ὁταν εἰς χωραν ἐλαυνωσι και ὁταν ἀλλοσε ποι ἐκβιβαζοντας των ὁδων και ταχυ ἐλαυνοντας ἐν τοποις παντοδαποις
τουτο γαρ ὠφελει μεν παραπλησιως τῳ ἐξαγειν ὀχλον δʼ οὐχ ὁμοιως παρεχει
ἐπιτηδειον δε ὑπομιμνῃσκειν ὁτι και ἡ πολις ἀνεχεται δαπανωσα εἰς το ἱππικον ἐγγυς τετταρακοντα ταλαντα του ἐνιαυτου ὡς ἠν πολεμος γιγνηται μη ζητειν δεῃ ἱππικον ἀλλʼ ἐξ ἑτοιμου ἐχῃ παρεσκευασμενῳ χρησθαι
ταυτα γαρ ἐνθυμουμενους εἰκος και τους ἱππεας μαλλον ἀν ἀσκειν την ἱππικην ὁπως ἠν πολεμος ἐγειρηται μη ἀμελετητους ὀντας ἀγωνιζεσθαι δεῃ περι τε της πολεως και περι εὐκλειας και περι της ψυχης
ἀγαθον δε και τουτο προειπειν τοις ἱππευσιν ὁτι ἐξαξεις ποτε και συ αὐτους και δια παντοιων χωριων ἡγησῃ
και ἐν ταις μελεταις δε ταις προ της ἀνθιππασιας καλον ἐξαγειν ἀλλοτʼ εἰς ἀλλοιον τοπον
και γαρ τοις ἱππευσι και τοις ἱπποις βελτιον
ἀκοντιζειν γε μην ἀπο των ἱππων ὡδʼ ἀν πλειστοι μοι δοκουσι μελεταν εἰ τουτʼ αὐ προειποις τοις φυλαρχοις ὁτι αὐτους δεησει ἡγουμενους τοις της φυλης ἀκοντισταις ἐλαυνειν ἐπι το ἀκοντιον
φιλοτιμοιντο γαρ ἀν ᾑ το εἰκος ὡς πλειστους ἑκαστος ἀποδειξαι ἀκοντιστας τῃ πολει
ἀλλα μην και του καλως γε ὁπλισθηναι τους ἱππεας οἱ φυλαρχοι ἀν μοι δοκουσι μεγιστον συλλαμβανειν εἰ πεισθειησαν ὁτι πολυ ἐστι προς της πολεως εὐδοξοτερον τῃ της φυλης λαμπροτητι κεκοσμησθαι ἠ μονον τῃ ἑαυτων στολῃ
εἰκος δε μη δυσπειστους εἰναι αὐτους τα τοιαυτα οἱ γε φυλαρχειν ἐπεθυμησαν δοξης και τιμης ὀρεγομενοι δυνατοι δʼ εἰσι και τα ἐν τῳ νομῳ πορισαι και ἀνευ του αὐτοι δαπαναν τῳ μισθῳ ἐπαναγκαζοντες κατα τον νομον ὁπλιζεσθαι
εἰς γε μην το εὐπειθεις εἰναι τους ἀρχομενους μεγα μεν το και λογῳ διδασκειν ὁσα ἀγαθα ἐνι ἐν τῳ πειθαρχειν μεγα δε και το ἐργῳ κατα τον νομον πλεονεκτειν μεν ποιειν τους εὐτακτους μειονεκτειν δε ἐν πασι τους ἀτακτουντας
ἰσχυροτατη δε μοι δοκει εἰναι παρορμησις των φυλαρχων εἰς το φιλοτιμεισθαι αὐτους καλως παρεσκευασμενης ἑκαστον της φυλης ἡγεισθαι εἰ τους ἀμφι σε προδρομους κοσμησαις μεν ὁπλοις ὡς καλλιστα ἀκοντιζειν δε μελεταν ἐξαναγκασαις ὡς μαλιστα ἡγοιο δε αὐτοις ἐπι το ἀκοντιον αὐτος εὐ μαλα μεμελετηκως
εἰ δε και ἀθλα τις δυναιτο προτιθεναι ταις φυλαις παντων ὁποσα ἀγαθα νομιζουσιν ἀσκεισθαι ἐν ταις θεαις ὑπο του ἱππικου τουτο παντας οἰμαι Ἀθηναιους γε μαλιστʼ ἀν προτρεπειν εἰς φιλονικιαν
δηλον δε τουτο και ἐν τοις χοροις ὡς μικρων ἀθλων ἑνεκεν πολλοι μεν πονοι μεγαλαι δε δαπαναι τελουνται
τους μεντοι κριτας τοιουτους δει εὑρισκειν παρʼ οἱς νικωντες μαλιστʼ ἀν ἀγαλλοιντο
ἠν δε δη σοι ταυτα παντα ἐξησκημενοι ὠσιν οἱ ἱππεις δει δηπου και ταξιν τινα ἐπιστασθαι αὐτους ἐξ ἡς καλλιστας μεν θεοις πομπας πεμψουσι καλλιστα δε ἱππασονται ἀριστα δε μαχουνται ἠν δεῃ ῥᾳστα δε και ἀταρακτοτατα ὁδους πορευσονται και διαβασεις περασουσιν
ᾑ τοινυν χρωμενοι ταξει δοκουσιν ἀν μοι ταυτα καλλιστα διαπραττεσθαι ταυτην νυν ἠδη πειρασομαι δηλουν
οὐκουν ὑπο μεν της πολεως ὑπαρχουσι διῃρημεναι φυλαι δεκα
τουτων δʼ ἐγω φημι χρηναι πρωτον μεν δεκαδαρχους συν τῃ των φυλαρχων ἑκαστου γνωμῃ καταστησαι ἐκ των ἀκμαζοντων τε και φιλοτιμοτατων καλον τι ποιειν και ἀκουειν
και τουτους μεν πρωτοστατας δει εἰναι
μετα δε τουτους ἰσους χρη τουτοις ἀριθμον ἐκ των πρεσβυτατων τε και φρονιμωτατων ἑλεσθαι οἱτινες τελευταιοι των δεκαδων ἐσονται
εἰ γαρ δει και ἀπεικασαι οὑτω και σιδηρος μαλιστα διατεμνει σιδηρον ὁταν το τε ἡγουμενον του τομεως ἐρρωμενον ᾐ και το ἐπελαυνομενον ἱκανον
τους γε μην ἐν μεσῳ των πρωτων και των τελευταιων εἰ οἱ δεκαδαρχοι ἐπιστατας ἑλοιντο και οἱ ἀλλοι ἐφελοιντο οὑτως εἰκος ἑκαστῳ πιστοτατον τον ἐπιστατην εἰναι
τον μεντοι ἀφηγουμενον ἐκ παντος τροπου δει ἱκανον ἀνδρα καθισταναι
ἀγαθος γαρ ὠν εἰτε ποτε δεοι ἐπι πολεμιους ἐλαυνειν ἐγκελευων ῥωμην ἀν ἐμβαλλοι τοις ἐμπροσθεν εἰτʼ αὐ και ἀποχωρειν καιρος συμβαινοι φρονιμως ἀφηγουμενος μαλλον ἀν ὡς το εἰκος σῳζοι τους φυλετας
οἱ μεντοι δεκαδαρχοι ἀρτιοι ὀντες πλειω ἰσα μερη παρεχοιεν ἀν διαιρειν ἠ εἰ περιττοι εἰεν
αὑτη δε μοι ἡ ταξις ἀρεσκει δια ταδε ὁτι πρωτον μεν οἱ πρωτοσταται παντες ἀρχοντες γιγνονται
οἱ δʼ αὐτοι ἀνδρες ὁταν ἀρχωσι μαλλον πως οἰονται ἑαυτοις προσηκειν καλον τι ποιειν ἠ ὁταν ἰδιωται ὠσιν
ἐπειτα δε και ὁταν πρακτεον τι ᾐ το παραγγελλειν μη ἰδιωταις ἀλλʼ ἀρχουσι πολυ ἁνυτικωτερον
τεταγμενων γε μην οὑτω χρη ὡσπερ και τοις φυλαρχοις προαγορευεται ἡ χωρα ὑπο του ἱππαρχου ἐν ᾑ ἑκαστῳ ἐλατεον οὑτω και τοις δεκαδαρχοις παρηγγελθαι ὑπο των φυλαρχων ὁπῃ πορευτεον ἑκαστῳ
οὑτω γαρ προειρημενων πολυ εὐτακτοτερως ἀν ἐχοι ἠ εἰ ὡσπερ ἐκ θεατρου ὡς ἀν τυχωσιν ἀπιοντες λυπουσιν ἀλληλους
και μαχεσθαι δε μαλλον ἐθελουσιν οἱ τε πρωτοι ἠν τι ἐκ του προσθεν προσπιπτῃ ὁταν εἰδωσιν ὁτι αὑτη ἡ χωρα αὐτων και οἱ τελευταιοι ἠν τι ὀπισθεν ἐπιφαινηται ἐπισταμενοι ὁτι αἰσχρον λιπειν την ταξιν
ἀτακτοι δʼ ὀντες ἀλληλους μεν ταραττουσι και ἐν στεναις ὁδοις και ἐν διαβασεσι τοις δε πολεμιοις οὐδεις ἑκων ἑαυτον ταττει μαχεσθαι
και ταυτα μεν δη παντα ὑπαρχειν δει ἐκπεπονημενα πασι τοις ἱππευσιν εἰ μελλουσιν ἀπροφασιστοι ἐσεσθαι συνεργοι τῳ ἡγουμενῳ
τωνδε γε μην αὐτῳ ἠδη μελειν δει τῳ ἱππαρχῳ
πρωτον μεν ὁπως καλλιερησει τοις θεοις ὑπερ του ἱππικου ἐπειτα ὁπως τας πομπας ἐν ταις ἑορταις ἀξιοθεατους ποιησει ἐτι δε και τἀλλα ὁσα ἐπιδεικνυναι δει τῃ πολει ὁπως ᾑ δυνατον καλλιστα ἐπιδειξει τα τε ἐν Ἀκαδημειᾳ και τα ἐν Λυκειῳ και τα Φαληροι και τα ἐν τῳ ἱπποδρομῳ
ὡς δε τουτων ἑκαστα καλλιστʼ ἀν πραττοιτο νυν αὐτα ταυτα λεξω
τας μεν οὐν πομπας οἰομαι ἀν και τοις θεοις κεχαρισμενωτατας και τοις θεαταις εἰναι εἰ ὁσων ἱερα και ἀγαλματα ἐν τῃ ἀγορᾳ ἐστι ταυτα ἀρξαμενοι ἀπο των Ἑρμων κυκλῳ περι την ἀγοραν και τα ἱερα περιελαυνοιεν τιμωντες τους θεους
και ἐν τοις Διονυσιοις δε οἱ χοροι προσεπιχαριζονται ἀλλοις τε θεοις και τοις δωδεκα χορευοντες
ἐπειδαν δε παλιν προς τοις Ἑρμαις γενωνται περιεληλακοτες ἐντευθεν καλον μοι δοκει εἰναι κατα φυλας εἰς ταχος ἀνιεναι τους ἱππους μεχρι του Ἐλευσινιου
οὐδε δορατα μην παραλειψω ὡς ἡκιστα ἀν ἀλληλοις ἐπαλλαττοιτο
δει γαρ μεταξυ τοιν ὠτοιν του ἱππου ἑκαστον σχειν εἰ μελλει φοβερα τε και εὐκρινη ἐσεσθαι και ἁμα πολλα φανεισθαι
ἐπειδαν δε της εἰς ταχος διελασεως ληξωσι την ἀλλην καλον ἠδη σχεδην εἰς τα ἱερα ᾑπερ και προσθεν διελαυνειν
και οὑτως ὁσα ἐστιν ἡδεα ἰδειν ἐν ἱππῳ ἀναβεβαμενῳ παντα ἐπιδεδειγμενα ἐσται και τοις θεοις και τοις ἀνθρωποις
και ὁτι μεν ταυτα οὐκ εἰθισμενοι ποιειν οἱ ἱππεις εἰσιν οἰδα
γιγνωσκω δε ὁτι ἀγαθα και καλα και τοις θεαταις ἡδεα ἐσται
αἰσθανομαι δε και ἀλλα ἀγωνισματα τους ἱππεας κεκαινουργηκοτας ἐπειδη οἱ ἱππαρχοι ἱκανοι ἐγενοντο πεισαι ἁ ἐβουληθησαν
ὁταν γε μην προ του ἀκοντισμου διελαυνωσιν ἐν Λυκειῳ καλον ἑκατερας τας πεντε φυλας ἐπι του μετωπου ἐλαυνειν ὡσπερ εἰς μαχην ἡγουμενου του ἱππαρχου και των φυλαρχων ἐν τοιαυτῃ ταξει ἀφʼ ἡς πληρωσεται του δρομου το πλατος
ἐπειδαν δʼ ὑπερβαλωσι το κεφαλαιον του ἀντιπροσωπου θεατρου χρησιμον ἀν οἰομαι φανηναι και εἰ καθʼ ὁποσους μετριον εἰς το καταντες δυναμενους ταχυ ἐλαυνειν ἐπιδειξαις τους ἱππεας
οὐ μεντοι ἀγνοω ὁτι ἠν μεν πιστευωσι δυνησεσθαι ταχυ ἐλαυνειν πανυ ἀν ἡδεως ἐπιδειξαιντο
ἠν δε ἀμελετητοι ὠσιν ὁραν χρη ὁπως μη οἱ πολεμιοι αὐτους τουτο δραν ἀναγκασουσιν
ἐν γε μην ταις δοκιμασιαις ἡ μεν ταξις εἰρηται μεθʼ ἡς ἀν καλλιστα ἱππαζοιντο
ἠν δε ὁ ἡγουμενος ἠνπερ ἐχῃ δυνατον ἱππον ἐν τῳ ἐξωθεν ἀει στιχῳ περιφερηται οὑτως αὐτος μεν ἀει ταχυ ἐλᾳ και οἱ συν αὐτῳ ἐξωθεν γιγνομενοι παλιν αὐ ταχυ ἐλωσιν
ὡστε ἡ μεν βουλη ἀει το ταχυ ἐλαυνομενον θεασεται οἱ δε ἱπποι οὐκ ἀπερουσιν ἐν μερει ἀναπαυομενοι
ὁταν γε μην ἐν τῳ ἱπποδρομῳ ἡ ἐπιδειξις ᾐ καλον μεν οὑτω πρωτον ταξασθαι ὡς ἀν ἐπι μετωπου ἐμπλησαντες ἱππων τον ἱπποδρομον ἐξελασειαν τους ἐκ του μεσου ἀνθρωπους
καλον δʼ ἐπει αἱ φυλαι ἐν τῃ ἀνθιππασιᾳ φευγουσι τε ἀλληλας και διωκουσι ταχεως ὁταν οἱ ἱππαρχοι ἡγωνται ταις πεντε φυλαις ἑκατερας διελαυνειν τας φυλας διʼ ἀλληλων
ταυτης γαρ της θεας το τε ἀντιμετωπους προσελαυνειν ἀλληλοις γοργον το τε διελασαντας τον ἱπποδρομον ἀντιους παλιν στηναι ἀλληλοις σεμνον
και το ὑπο σαλπιγγος αὐ το δευτερον θαττον ἐπελαυνειν καλον
σταντας δε ἠδη το τριτον αὐ ὑπο της σαλπιγγος χρη ταχιστα ἀλληλοις ἐπελαυνειν και διελασαντας εἰς καταλυσιν ἠδη ἐπι φαλαγγος ἁπαντας κατασταντας ὡσπερ εἰωθατε προς την βουλην προσελαυνειν
ταυτα μοι δοκει πολεμικωτερα τε φαινεσθαι ἀν και καινοτερα
το δε βραδυτερον μεν των φυλαρχων ἐλαυνειν τον δʼ αὐτον τροπον ἐκεινοις ἱππευειν οὐκ ἀξιον ἱππαρχιας
ὁταν γε μην ἐν τῳ ἐπικροτῳ ἐν Ἀκαδημεᾳ ἱππευειν δεῃ ἐχω ταδε παραινεσαι
εἰς μεν το μη ἀποκρουεσθαι ἀπο των ἱππων ὑπτιους ἀναπεπτωκοτας ἐλαυνειν εἰς δε το μη πιπτειν τους ἱππους ὑπολαμβανειν ἐν ταις ἀναστροφαις
τα μεντοι ὀρθα ταχυ ἐλαυνειν χρη
οὑτω γαρ το ἀσφαλες και το καλον θεασεται ἡ βουλη
ἐν γε μην ταις πορειαις ἀει δει τον ἱππαρχον προνοειν ὁπως ἀναπαυῃ μεν των ἱππων τας ἑδρας ἀναπαυῃ δε τους ἱππεας τῳ βαδιζειν μετριον μεν ὀχουντα μετριον δε πεζοπορουντα
του δε μετριου ἐννοων οὐκ ἀν ἁμαρτανοις
αὐτος γαρ μετρον ἑκαστος του μη λαθειν ὑπερπονουντας
ὁταν μεντοι ἀδηλου ὀντος εἰ πολεμιοις ἐντευξῃ πορευῃ ποι κατα μερος χρη τας φυλας ἀναπαυειν
χαλεπον γαρ εἰ πασι καταβεβηκοσι πλησιασειαν οἱ πολεμιοι
και ἠν μεν γε δια στενων ὁδων ἐλαυνῃς ἀπο παραγγελσεως εἰς κερας ἡγητεον
ἠν δε πλατειαις ἐπιτυγχανῃς ὁδοις ἀπο παραγγελσεως αὐ πλατυντεον της φυλης ἑκαστης το μετωπον
ὁταν γε μην εἰς πεδιον ἀφικνησθε ἐπι φαλαγγος πασας τας φυλας ἀκτεον
ἀγαθον γαρ και μελετης ἑνεκα ταυτα ποιειν και του ἡδιον διαπεραν τας ὁδους ποικιλλοντας ἱππικαις ταξεσι τας πορειας
ὁταν μεντοι ἐξω των ὁδων δια δυσχωριων ἐλαυνητε μαλα χρησιμον και ἐν πολεμιᾳ και ἐν φιλιᾳ προελαυνειν της φυλης ἑκαστης των ὑπηρετων οἱτινες ἠν ἀποροις ναπαις ἐντυγχανωσι παριοντες ἐπι τα εὐπορα δηλωσουσι τοις ἱππευσιν ᾑ χρη την ἐλασιν ποιεισθαι ὡς μη ὁλαι αἱ ταξεις πλανωνται
ἠν δε διʼ ἐπικινδυνων ἐλαυνητε που φρονιμου ἱππαρχου το των προοδων ἀλλους προοδους διερευνωμενους προηγεισθαι το γαρ ὡς ἐκ πλειστου προαισθανεσθαι πολεμιων χρησιμον και προς το ἐπιθεσθαι και προς το φυλαξασθαι και το ἀναμενειν δε ἐπι ταις διαβασεσιν ὡς μη κατακοπτωσι τους ἱππους οἱ τελευταιοι τον ἡγεμονα διωκοντες
ἰσασι μεν οὐν ταυτα σχεδον ἁπαντες καρτερειν δʼ ἐπιμελουμενοι οὐ πολλοι ἐθελουσι
προσηκει δε ἱππαρχῳ ἐτι ἐν εἰρηνῃ ἐπιμελεισθαι ὁπως ἐμπειρως ἑξει της τε πολεμιας και της φιλιας χωρας
ἠν δʼ ἀρα αὐτος ἀπειρως ἐχῃ των ἀλλων γε δη τους ἐπιστημονεστατους ἑκαστων τοπων παραλαμβανειν
πολυ γαρ διαφερει ἡγουμενος ὁ εἰδως τας ὁδους του μη εἰδοτος και ἐπιβουλευων δε πολεμιοις ὁ εἰδως τους τοπους του μη εἰδοτος πολυ διαφερει
και κατασκοπων δε πριν πολεμον εἰναι δει μεμεληκεναι ὁπως ἐσονται και ἐκ πολεων ἀμφοτεροις φιλιων και ἐξ ἐμπορων
πασαι γαρ αἱ πολεις τους εἰσαγοντας τι ἀει ὡς εὐμενεις δεχονται
και ψευδαυτομολοι δʼ ἐστιν ὁτε χρησιμον
οὐ μεντοι τοις γε κατασκοποις δει ποτε πιστευοντα φυλακης ἀμελειν ἀλλʼ ἀει οὑτως κατεσκευασθαι χρη ὡσπερ ἠν ἡξοντες εἰσηγγελμενοι ὠσιν οἱ πολεμιοι
και γαρ ἠν πανυ πιστοι ὠσιν οἱ κατασκοποι χαλεπον ἐν καιρῳ ἀπαγγελλειν
πολλα γαρ ἐν πολεμῳ τα ἐμποδια συμπιπτει
τας γε μην ἐξαγωγας του ἱππικου ἡττον ἀν οἱ πολεμιοι αἰσθανοιντο εἰ ἀπο παραγγελσεως γιγνοιντο μαλλον ἠ εἰ ὑπο κηρυκος ἠ εἰ ἀπο προγραφης
ἀγαθον οὐν και το προς το δια παραγγελσεως ἐξαγειν το δεκαδαρχους καθισταναι και ἐπι τοις δεκαδαρχοις πεμπαδαρχους ἱνα ὡς ἐλαχιστοις ἑκαστος παραγγελλῃ
και το μετωπον δε οὑτως μηκυνοιεν ἀν της ταξεως ἀταρακτως οἱ πεμπαδαρχοι παραγοντες ὁποτε τουτου καιρος εἰη
ὁταν γε μην προφυλαττειν δεῃ ἐγω μεν ἀει ἐπαινω τας κρυπτας σκοπας τε και φυλακας
οὑτω γαρ ἁμα μεν των φιλων φυλακαι γιγνονται ἁμα δε τοις πολεμιοις ἐνεδραι κατασκευαζονται
και αὐτοι μεν δυσεπιβουλευτοτεροι εἰσιν ἀφανεις ὀντες τοις δε πολεμιοις φοβερωτεροι
το γαρ εἰδεναι μεν ὁτι εἰσι που φυλακαι ὁπου δʼ εἰσι και ὁποσαι μη εἰδεναι τουτο θαρσειν μεν κωλυει τους πολεμιους ὑποπτευειν δε ἀναγκαζει παντα τα χωρια
αἱ δε φανεραι φυλακαι δηλα παρεχουσι και τα δεινα και τα εὐθαρση
ἐτι δε τῳ μεν κρυπτας ἐχοντι φυλακας ἐξεσται μεν φανεροις ὀλιγοις ἐμπροσθεν των κρυπτων φυλαττοντα πειρασθαι τους πολεμιους εἰς ἐνεδρας ὑπαγειν
ἀγρευτικον δε και ὀπισθεν των κρυπτων ἀλλοις φανεροις ἐστιν ὁτε φυλαττειν
και τουτο γαρ ἐξαπατητικον των πολεμιων ὁμοιως τῳ προσθεν εἰρημενῳ
ἀλλα μην φρονιμου γε ἀρχοντος και το μηποτε κινδυνευειν ἑκοντα πλην ὁπου ἀν προδηλον ᾐ ὁτι πλεον ἑξει των πολεμιων
το δε ὑπηρετειν τα ἡδιστα τοις πολεμιοις προδοσια των ξυμμαχων δικαιως ἀν μαλλον ἠ ἀνδρεια κρινοιτο
σωφρον δε και το ἐκεισε ὁρμαν ὁπου ἀν ἀσθενη τα των πολεμιων ᾐ κἀν προσω ὀντα τυγχανῃ
το γαρ σφοδρα πονησαι ἀκινδυνοτερον ἠ προς τους κρειττους ἀγωνιζεσθαι
ἠν δε πῃ εἰς μεσον φιλιων τειχεων εἰσιωσιν οἱ πολεμιοι κἀν πολυ κρειττους ὀντες καλον μεν ἐντευθεν ἐπιχειρειν ὁποτερωθι ἀν λεληθῃς παρων καλον δε και ἁμα ἀμφοτερωθεν
ὁταν γαρ οἱ ἑτεροι ἀποχωρωσιν οἱ ἐκ του ἐπι θατερα ἐλαυνοντες ταραττοιεν μεν ἀν τους πολεμιους σῳζοιεν δʼ ἀν τους φιλους
και το μεν δια κατασκοπων πειρασθαι εἰδεναι τα των πολεμιων παλαι εἰρηται ὡς ἀγαθον ἐστιν
ἐγω δε παντων ἀριστον νομιζω εἰναι το αὐτον πειρασθαι ἠν ᾐ ποθεν ἐξ ἀσφαλους θεωμενον τους πολεμιους ἀθρειν ἠν τι ἁμαρτανωσι
και το μεν κλαπηναι δυνατον πεμπειν χρη τους ἐπιτηδειους κλεψοντας το δʼ ἁρπασθηναι ἐγχωρουν ἐφιεναι τους ἁρπασοντας
ἠν δε πορευομενων ποι των πολεμιων ἀπαρταται τι ἀσθενεστερον της αὑτου δυναμεως ἠ θαρρουν ἀποσκεδαννυηται οὐδε τουτο χρη λανθανειν
ἀει μεντοι τῳ ἰσχυροτερῳ το ἀσθενεστερον θηραν
δυνατον δε προσεχοντι τον νουν ταυτα καταμανθανειν ἐπει και τα βραχυγνωμονεστερα ἀνθρωπου θηρια οἱ τε ἰκτινοι δυνανται ὁ ἀν ἀφυλακτον ᾐ ἀφαρπασαντες εἰς το ἀσφαλες ἀποχωρειν πριν ληφθηναι και οἱ λυκοι δε τα τε ἐρημουμενα φυλακης ἀγρευουσι και τα ἐν τοις δυσορατοις κλεπτουσι
κἀν μεταθεων γε τις ἐπιγιγνηται κυων ἠν μεν ἡττων ᾐ τουτῳ ἐπιτιθεται ἠν δε κρειττων ἀποσπασας ὁ τι ἀν ἐχῃ ἀποχωρει
ὁταν δε γε φυλακης καταφρονησωσι λυκοι ταξαντες ἑαυτων τους μεν ἀπελασαι την φυλακην τους δε ἁρπαζειν οὑτω τα ἐπιτηδεια ποριζονται
θηριων γε μην δυναμενων τα τοιαυτα φρονιμως λῃζεσθαι πως οὐκ ἀνθρωπον γε ὀντα εἰκος σοφωτερον τουτων φαινεσθαι ἁ και αὐτα τεχνῃ ὑπʼ ἀνθρωπου ἁλισκεται
κἀκεινο γε μην εἰδεναι ἱππικου ἀνδρος ἐκ ποσου ἀν ἱππος πεζον ἑλοι και ἐξ ὁποσου βραδεις ἱπποι ταχεις ἀν ἀποφυγοιεν
ἱππαρχικον δε και χωρια γιγνωσκειν ἐνθα πεζοι κρειττους ἱππεων και ἐνθα πεζων κρειττους ἱππης
χρη δε μηχανητικον εἰναι και του πολλους μεν φαινεσθαι τους ὀλιγους ἱππεας παλιν δʼ ὀλιγους τους πολλους και του δοκειν παροντα μεν ἀπειναι ἀποντα δε παρειναι και του μη τα των πολεμιων μονον κλεπτειν ἐπιστασθαι ἀλλα και τους ἑαυτου ἱππεας ἁμα κλεπτοντα ἐξ ἀπροσδοκητου τοις πολεμιοις ἐπιτιθεσθαι
ἀγαθον δε μηχανημα και το δυνασθαι ὁταν μεν τα ἑαυτου ἀσθενως ἐχῃ φοβον παρασκευαζειν τοις πολεμιοις ὡς μη ἐπιθωνται ὁταν δʼ ἐρρωμενως θαρσος αὐτοις ἐμποιειν ὡς ἐγχειρωσιν
οὑτω γαρ αὐτος μεν ἀν ἡκιστα κακως πασχοις τους δε πολεμιους μαλιστʼ ἀν ἁμαρτανοντας λαμβανοις
ὁπως δε μη προσταττειν δοκω ἀδυνατα γραψω και ὡς ἀν γιγνοιτο τα δοκουντα αὐτων χαλεπωτατα εἰναι
το μεν τοινυν μη σφαλλεσθαι ἐγχειρουντα διωκειν ἠ ἀποχωρειν ἐμπειρια ποιει ἱππων δυναμεως
εἰ προσεχοις τον νουν ἐν ταις μετα φιλιας ἀνθιππασιαις οἱοι ἀποβαινουσιν ἐκ των διωξεων τε και φυγων
ὁταν μεντοι βουλῃ τους ἱππεας πολλους φαινεσθαι ἑν μεν πρωτον ὑπαρχετω ἠνπερ ἐγχωρῃ μη ἐγγυς των πολεμιων ἐγχειρειν ἐξαπαταν
και γαρ ἀσφαλεστερον το προσω και ἀπατητικωτερον
ἐπειτα δε χρη εἰδεναι ὁτι ἁθροοι μεν ἱπποι πολλοι φαινονται δια το μεγεθος του ζῳου διασπειρομενοι δʼ εὐαριθμητοι γιγνονται
ἐτι δʼ ἀν πλεον σοι το ἱππικον του ὀντος φαινοιτο εἰ τους ἱπποκομους εἰς τους ἱππεας ἐνισταιης μαλιστα μεν δορατα εἰ δε μη ὁμοια δορασιν ἐχοντας ἠν τε ἑστηκος ἐπιδεικνυῃς το ἱππικον ἠν τε παραγῃς
ἀναγκη γαρ τον ὀγκον της ταξεως οὑτω μειζω τε και πυκνοτερον φαινεσθαι
ἠν δʼ αὐ τους πολλους ὀλιγους βουλῃ δοκειν εἰναι ἠν μεν σοι χωρια ὑπαρχῃ οἱα συγκρυπτειν δηλον ὁτι τους μεν ἐν τῳ φανερῳ ἐχων τους δʼ εἰς το ἀδηλον ἀποκρυπτων κλεπτοις ἀν τους ἱππεας
ἠν δε παν καταφανες ᾐ το χωριον δεκαδας χρη στοιχουσας ποιησαντα διαλειπουσας παραγειν και τους μεν προς των πολεμιων ἱππεας ἑκαστης δεκαδος ὀρθα τα δορατα ἐχειν τους δʼ ἀλλους ταπεινα και μη ὑπερφανη
φοβειν γε μην τους πολεμιους και ψευδενεδρας οἱον τε και ψευδοβοηθειας και ψευδαγγελιας ποιουντα
θαρσουσι δε μαλιστα πολεμιοι ὁταν ὀντα τοις ἐναντιοις πραγματα και ἀσχολιας πυνθανωνται
τουτων δε γεγραμμενων μηχανασθαι αὐτον χρη προς το παρον ἀει ἀπαταν
ὀντως γαρ οὐδεν κερδαλεωτερον ἀπατης ἐν πολεμῳ
ὁποτε γαρ και οἱ παιδες ὁταν παιζωσι ποσινδα δυνανται ἀπαταν προϊσχοντες ὡστε ὀλιγους τʼ ἐχοντες πολλους δοκειν ἐχειν και πολλους προεχοντες ὀλιγους φαινεσθαι ἐχειν πως οὐκ ἀνδρες γε τῳ ἐξαπαταν προσεχοντες τον νουν δυναιντʼ ἀν τοιαυτα μηχανασθαι
και ἐνθυμουμενος δʼ ἀν τα ἐν τοις πολεμοις πλεονεκτηματα εὑροι ἀν τις τα πλειστα και μεγιστα συν ἀπατῃ γεγενημενα
ὡν ἑνεκα ἠ οὐκ ἐγχειρητεον ἀρχειν ἠ τουτο συν τῃ ἀλλῃ παρασκευῃ και παρα θεων αἰτητεον δυνασθαι ποιειν και αὐτῳ μηχανητεον
οἱς δε θαλαττα προσεστιν ἀπατητικον και το πλοια παρασκευαζομενον πεζῃ τι πραξαι και το πεζῃ προσποιουμενον ἐπιβουλευειν κατα θαλατταν ἐπιχειρησαι
ἱππαρχικον δε και το διδασκειν την πολιν ὡς ἀσθενες το πεζων ἐρημον ἱππικον προς το ἁμιππους πεζους ἐχον
ἱππαρχικον δε και το λαβοντα πεζους αὐτοις χρησθαι
ἐστι δε πεζους οὐ μονον ἐντος ἀλλα και ὀπισθεν ἱππεων ἀποκρυψασθαι
πολυ γαρ μειζων ὁ ἱππευς του πεζου
ταυτα δε παντα ἐγω και ὁσα προς τουτοις τις μηχανησεται ἠ βιᾳ ἠ τεχνῃ αἱρειν τους ἐναντιους βουλομενος συν τῳ θεῳ πραττειν συμβουλευω ἱνα και ἡ τυχη συνεπαινῃ θεων ἱλεων ὀντων
ἐστι δʼ ὁτε πανυ ἀπατητικον και το λιαν φυλακτικον προσποιησασθαι εἰναι και μηδαμως φιλοκινδυνον
τουτο γαρ τους πολεμιους πολλακις προαγεται ἀφυλακτουντας μαλλον ἁμαρτανειν
ἠν δʼ ἁπαξ δοξῃ τις φιλοκινδυνος εἰναι ἐξεστι και ἡσυχιαν ἐχοντα προσποιουμενον δε πραξειν τι πραγματα παρεχειν τοις πολεμιοις
ἀλλα γαρ οὐδεν ἀν τις δυναιτο πλασαι οἱον βουλεται εἰ μη ἐξ ὡν γε πλαττοιτο παρεσκευασμενα εἰη ὡς πειθεσθαι τῃ του χειροτεχνου γνωμῃ
οὐδε γʼ ἀν ἐξ ἀνδρων εἰ μη συν θεῳ οὑτω παρεσκευασμενοι ἐσονται ὡς φιλικως τε ἐχειν προς τον ἀρχοντα και φρονιμωτερον σφων αὐτον ἡγεισθαι περι των προς τους πολεμιους ἀγωνων
εὐνοϊκως μεν οὐν ἐχειν και ἐκ τωνδε εἰκος τους ἀρχομενους ὁταν φιλοφρονως τε ἐχῃ προς αὐτους και προνοων φαινηται ὁπως τε σιτον ἑξουσι και ὁπως ἀσφαλως μεν ἀποχωρησουσι πεφυλαγμενως δε ἀναπαυσονται
ἐν δε ταις φρουραις χρη και χιλου και σκηνων και ὑδατος και φρυγανων και των ἀλλων ἐπιτηδειων φανερον εἰναι ἐπιμελομενον και προνοουντα τε και ἀγρυπνουντα ἑνεκα των ἀρχομενων
και ὁταν γε πλεον ἐχῃ τι το μεταδουναι κερδαλεον τῳ προεστηκοτι
ἡκιστα δʼ ἀν καταφρονοιεν ἀρχοντος ὡς μεν συνελοντι εἰπειν εἰ ὁποσα ἐκεινοις παραινοιη αὐτος ταυτα βελτιον ἐκεινων φαινοιτο ποιων
ἀρξαμενον οὐν δει ἀπο του ἀναβαινειν ἐπι τους ἱππους παντα τα ἐν ἱππικῃ μελεταν ὁπως ὁρωσι τον ἀρχοντα δυναμενον ἐπι του ἱππου και ταφρους ἀσφαλως περαν και τειχια ὑπερακριζειν και ἀπʼ ὀχθων κατορουειν και ἀκοντιζειν ἱκανως
παντα γαρ ταυτα προκοπτει τι εἰς το μη καταφρονεισθαι
ἠν δε δη και ταττειν γνωσιν ἐπισταμενον τε και δυναμενον παρασκευαζειν ὡς ἀν πλεον ἐχοιεν των πολεμιων προς δε τουτοις κἀκεινο λαβωσιν εἰς την γνωμην ὡς οὐτʼ ἀν εἰκῃ οὐτʼ ἀνευ θεων οὐτε παρα τα ἱερα ἡγησαιτʼ ἀν ἐπι πολεμιους παντα ταυτα πιθανωτερους τῳ ἀρχοντι τους ἀρχομενους ποιει
παντι μεν οὐν προσηκει ἀρχοντι φρονιμῳ εἰναι
πολυ μεντοι τον Ἀθηναιων ἱππαρχον διαφερειν δει και τῳ τους θεους θεραπευειν και τῳ πολεμικον εἰναι ᾡ γε ὑπαρχουσι μεν ὁμοροι ἀντιπαλοι ἱππεις τε παραπλησιοι το πληθος και ὁπλιται πολλοι
κἀν μεν εἰς την πολεμιαν ἐμβαλλειν ἐπιχειρῃ ἀνευ της ἀλλης πολεως προς ἀμφοτερους τουτους μονοις ἀν τοις ἱππευσι διακινδυνευοι
ἠν δʼ οἱ πολεμιοι εἰς την Ἀθηναιων χωραν ἐμβαλωσι πρωτον μεν οὐκ ἀν ἀλλως ἐλθοιεν εἰ μη συν ἀλλοις τε ἱππευσι προς τοις ἑαυτων και προς τουτοις ὁπλιταις ὁποσοις ἀν οἰωνται παντας Ἀθηναιους μη ἱκανους εἰναι μαχεσθαι
προς οὐν τοσουτους πολεμιους ἠν μεν ἡ πολις πασα ἐπεξιῃ ἀρηξουσα τῃ χωρᾳ ἐλπιδες καλαι
ἱππεις τε γαρ συν θεῳ ἀμεινους ἠν τις αὐτων ἐπιμεληται ὡς δει ὁπλιται τε οὐ μειους ἐσονται και τα σωματα τοινυν οὐ χειρω ἐχοντες και τας ψυχας φιλοτιμοτεροι ἠν ὀρθως ἀσκηθωσι συν θεῳ
και μην ἐπι γε τοις προγονοις οὐ μειον Ἀθηναιοι ἠ Βοιωτοι φρονουσιν
ἠν δε ἡ μεν πολις τρεπηται ἐπι τα ναυτικα και ἀρκῃ αὐτῃ τα τειχη διασῳζειν ὡσπερ και ὁποτε Λακεδαιμονιοι συν ἁπασι τοις Ἑλλησιν ἐνεβαλον τους δε ἱππεας ἀξιωσῃ τα τε ἐκτος του τειχους διασῳζειν και αὐτους μονους διακινδυνευειν προς παντας τους ἐναντιους ἐνταυθα δη θεων μεν οἰμαι πρωτον συμμαχων ἰσχυρων δει ἐπειτα δε και τον ἱππαρχον προσηκει ἀποτετελεσμενον ἀνδρα εἰναι
και γαρ φρονησεως δει πολλης προς τους πολυ πλειους και τολμης ὁποτε καιρος παραπεσοι
δει δε ὡς ἐμοι δοκει και αὐτον προνοειν ἱκανον εἰναι
προς μεν γαρ το παρον στρατευμα διακινδυνευων ᾡ μηδε ὁλη ἡ πολις θελοι ἀντικαθιστασθαι δηλον ὁτι πασχοι ἀν ὁ τι οἱ κρειττους βουλοιντο ποιειν δε οὐδεν ἀν ἱκανος εἰη
εἰ δε φυλαττοι μεν τα ἐξω τειχους τοσουτοις ὁσοι σκοπευειν τε τους πολεμιους ἱκανοι ἐσονται και ἀναχωριζειν εἰς το ἀσφαλες τα δεομενα ὡς ἐκ πλειστου ἱκανοι δε και προοραν οὐδεν ἡττον οἱ ὀλιγοι των πολλων και φυλαττειν τοινυν και ἀναχωριζειν τα φιλια οὐκ ἀκαιροτεροι οἱ μητε αὑτοις μητε τοις ἱπποις πιστευοντες
ὁ γαρ φοβος δεινος δοκει συμφυλαξ εἰναιτους μεν οὐν φυλακας ἐκ τουτων ἀν τις ποιων ἰσως ὀρθως βουλευοιτο
τους δε περιττους της φυλακης εἰ μεν τις στρατιαν ἐχειν ἡγησεται ὀλιγη αὐτῳ φανειται
του παντος γαρ ἐνδεησεται ὡστε ἐκ του ἐμφανους διακινδυνευειν
ἠν δε ὡς λῃσταις αὐτοις χρηται πανυ ἀν ὡς το εἰκος ἱκανην τουτο πραττειν ἐχοι δυναμιν
δει δε ὡς ἐμοι δοκει τουτους παρεσκευασμενους ἀει ἐχοντα ὡς ποιειν τι μη καταφανη ὀντα φυλαττειν ἠν τι ἁμαρτανῃ το των πολεμιων στρατευμα
φιλουσι δε πως στρατιωται ὁσῳ ἀν πλειους ὠσι τοσουτῳ πλειω ἁμαρτανειν
ἠ γαρ ἐπι τα ἐπιτηδεια ἐπιμελειᾳ σκεδαννυνται ἠ πορευομενων ἀταξιᾳ οἱ μεν προερχονται οἱ δʼ ὑπολειπονται πλεον του καιρου
τα οὐν τοιαυτα ἁμαρτηματα οὐ χρη παριεναι ἀκολαστα εἰ δε μη ὁλη ἡ χωρα στρατοπεδον ἐσται ἐκεινο καλως προνοουντα και ποιησαντα τι φθασαι ἀποχωρησαντα πριν το πολυ βοηθουν ἐπιγενεσθαι
πολλακις δε πορευομενον στρατευμα και εἰς ὁδους ἐρχεται ἐν αἱς οὐδεν πλεον οἱ πολλοι των ὀλιγων δυνανται
και ἐν διαβασεσι γε ἐστι τῳ προσεχοντι τον νουν ἀσφαλως ἐφεπομενῳ ταμιευσασθαι ὡστε ὁποσοις ἀν βουληται των πολεμιων ἐπιτιθεσθαι
ἐστι δʼ ὁτε καλον και στρατοπεδευομενοις και ἀριστωσι και δειπνοποιουμενοις ἐπιχειρειν και ἐκ κοιτης γε ἀνισταμενοις
ἐν πασι γαρ τουτοις ἀοπλοι στρατιωται γιγνονται μειονα μεν χρονον οἱ ὁπλιται πλειονα δε οἱ ἱππεις
σκοποις μεντοι και προφυλακαις οὐδεποτε δει παυεσθαι ἐπιβουλευοντα
οὑτοι γαρ αὐ ὀλιγοι μεν ἀει καθιστανται πολυ δε του ἰσχυρου ἐνιοτε ἀποστατουσιν
ὁταν δε τα τοιαυτα ἠδη καλως φυλαττωνται οἱ πολεμιοι καλον ἐστι συν θεῳ λαθοντα ἐλθειν εἰς την πολεμιαν μεμελετηκοτα ὡς ποσ οι τε ἑκασταχου και που της χωρας προφυλαττουσιν
οὐδεμια γαρ οὑτω καλη λεια ὡς αἱ φυλακαι ἠν κρατηθωσι
και εὐεξαπατητοι δʼ εἰσιν οἱ φυλακες
διωκουσι γαρ ὁ τι ἀν ὀλιγον ἰδωσι νομιζοντες σφισι τουτο προστεταχθαι
τας μεντοι ἀποχωρησεις σκοπειν δει ὁπως μη ἐναντιαι τοις βοηθουσιν ἐσονται
τους μεντοι μελλοντας δυνησεσθαι ἀσφαλως το πολυ κρειττον στρατευμα κακουργειν σαφως δει τοσουτον διαφερειν ὡστε αὐτους μεν ἀσκητας φαινεσθαι των πολεμικων ἐν ἱππικῃ ἐργων τους δε πολεμιους ἰδιωτας
τουτο δʼ ἀν εἰη πρωτον μεν εἰ οἱ λῃζεσθαι μελλοντες ἐκπεπονημενοι εἰεν τῃ ἐλασει ὡστε δυνασθαι στρατιωτικους πονους ὑποφερειν
οἱ γαρ προς ταυτα ἀμελως ἐχοντες και ἱπποι και ἀνδρες εἰκοτως ἀν ὡσπερ γυναικες προς ἀνδρας ἀγωνιζοιντο
οἱ δε γε δεδιδαγμενοι τε και εἰθισμενοι ταφρους διαπηδαν και τειχια ὑπεραιρειν και ἐπʼ ὀχθους ἀναλλεσθαι και ἀφʼ ὑψηλων ἀσφαλως κατιεναι και τα καταντη ταχυ ἐλαυνεσθαι οὑτοι δʼ αὐ τοσουτον διαφεροιεν ἀν των ἀμελετητων ταυτα ὁσονπερ πτηνοι πεζων
οἱ δε γε αὐ τους ποδας ἐκπεπονημενοι των ἀτριβων προς τραχεα ὁσονπερ ὑγιεις χωλων
και οἱ γε των τοπων ἐμπειροι προς τους ἀπειρους τοσουτον ἐν ταις προελασεσι και ἀποχωρησεσι διαφεροιεν ἀν ὁσονπερ οἱ ὁρωντες των τυφλων
και τουτο δε χρη εἰδεναι ὁτι οἱ εὐωχουμενοι μεν οἱ ἱπποι μη ἐκπεπονημενοι δε ὡστε μη ἀποπνιγεσθαι ἐν τοις πονοις εὐ παρεσκευασμενοι εἰσι
χρη δε ἐπειπερ χαλινοι και ἐφιππια ἐξ ἱμαντων ἠρτημενα ἐστι χρησιμα μηποτε τον ἱππαρχον τουτων ἐρημον εἰναι
μικρᾳ γαρ δαπανῃ τους ἀπορουντας χρησιμους ἀν παρεχοιτο
εἰ δε τις νομιζοι πολλα ἐχειν ἀν πραγματα εἰ οὑτω δεησει ἀσκειν την ἱππικην ἐνθυμηθητω ὁτι οἱ εἰς τους γυμνικους ἀγωνας ἀσκουντες πολυ πλειω πραγματα και χαλεπωτερα ἐχουσιν ἠ οἱ την ἱππικην τα μαλιστα μελετωντες
και γαρ των μεν γυμνικων ἀσκηματων τα πολλα συν ἱδρωτι ἐκπονουνται της δε ἱππικης τα πλειστα μεθʼ ἡδονης
ὁπερ γαρ εὐξαιτʼ ἀν τις πτηνος γενεσθαι οὐκ ἐστιν ὁ τι μαλλον των ἀνθρωπινων ἐργων ἐοικεν αὐτῳ
και μην το γʼ ἐν πολεμῳ νικαν πολλῳ ἐνδοξοτερον ἠ πυγμῃ
μετεχει μεν γαρ τι και ἡ πολις ταυτης της δοξης
ὡς δε τα πολλα ἐπι τῃ του πολεμου νικῃ και εὐδαιμονιᾳ οἱ θεοι τας πολεις στεφανουσιν ὡστʼ οὐκ οἰδʼ ἐγωγε τι προσηκει ἀλλʼ ἀττα μαλλον ἀσκεισθαι ἠ τα πολεμικα
ἐννοειν δε χρη ὁτι και οἱ κατα θαλατταν λῃσται δια το πονειν ἠσκηκεναι δυνανται ζην και ἀπο των πολυ κρειττονων
προσηκει γε μην και κατα γην οὐ τοις καρπουμενοις τα ἑαυτων ἀλλα τοις στερισκομενοις της τροφης λῃζεσθαι
ἠ γαρ ἐργαστεον ἠ ἀπο των εἰργασμενων θρεπτεον
ἀλλως δʼ οὐ ῥᾳδιον οὐτε βιοτευειν οὐτε εἰρηνης τυχειν
μεμνησθαι δε κἀκεινο χρη μηποτε ἐπι τους κρειττους ἐλαυνειν ὀπισθεν ἱπποις δυσβατα ποιουμενον
οὐ γαρ ὁμοιον φευγοντι και διωκοντι σφαληναι
ἐτι δε βουλομαι ὑπομνησαι και τοδε φυλαττεσθαι
εἰσι γαρ τινες οἱ ὁταν μεν ἰωσιν ἐπι τουτους ὡν ἀν οἰωνται κρειττους εἰναι πανταπασιν ἀσθενει δυναμει ἐρχονται ὡστε πολλακις ἐπαθον ἁ ᾠοντο ποιησειν
ὁταν δʼ ἐπι τουτους ὡν ἀν σαφως ἐπιστωνται ἡττους ὀντες πασαν ὁσην ἀν ἐχωσι δυναμιν ἀγουσιν
ἐγω δε φημι χρηναι τἀναντια τουτων ποιειν
ὁταν μεν κρατησειν οἰομενος ἀγῃ μη φειδεσθαι της δυναμεως ὁσην ἀν ἐχῃ
το γαρ πολυ νικαν οὐδενι πωποτε μεταμελειαν παρεσχεν
ὁταν δε τοις πολυ κρειττοσιν ἐπιχειρῃ και προγιγνωσκῃ ὁτι ποιησαντα ὁ τι ἀν δυνηται φευκτεον ἐστιν εἰς τα τοιαυτα φημι πολυ κρειττον εἰναι ὀλιγους ἠ παντας προσαγειν τους μεντοι ἀπειλεγμενους και ἱππους και ἀνδρας τους κρατιστους
τοιουτοι γαρ ὀντες και ποιησαι ἀν τι και ἀποχωρησαι ἀσφαλεστερον ἀν δυναιντο
ὁταν δε προς τους κρειττους παντας προσαγαγων ἀποχωρειν βουληται ἀναγκη τους μεν ἐπι των βραδυτατων ἱππων ἁλισκεσθαι τους δε και διʼ ἀφιππιαν πιπτειν τους δε δια δυσχωριας ἀπολαμβανεσθαι
και γαρ πολυν τοπον χαλεπον εὑρειν οἱον ἀν τις εὐξαιτο
ὑπο γε μην του πληθους και συμπιπτοιεν ἀν και ἐμποδιζοντες πολλα ἀν ἀλληλους κακουργοιεν
οἱ δʼ ἀγαθοι ἱπποι και ἱππεις δυνατοι και ἐξ αὐτων διαφευγειν ἀλλως τε ἀν και μηχαναται τις τοις διωκουσι φοβον ἀπο των περιττων ἱππεων
συμφορον δʼ εἰς τουτο και αἱ ψευδενεδραι
χρησιμον δε κἀκεινο το εὑρισκειν ποθεν ἀν οἱ φιλοι ἐξ ἀσφαλους ἐπιφαινομενοι βραδυτερους τους διωκοντας παρεχοιεν
ἀλλα μην και τοδε δηλον ὡς πονοις και ταχει οἱ ὀλιγοι των πολλων πολυ μαλλον ἠ οἱ πολλοι των ὀλιγων περιγιγνοιντʼ ἀν
και οὐ λεγω ὡς δια το ὀλιγοι εἰναι και πονειν μαλλον δυνησονται και θαττους ἐσονται ἀλλʼ ὁτι ῥᾳον εὑρειν ὀλιγους ἠ πολλους τους και των ἱππων ἐπιμελησομενους ὡς δει και αὐτους φρονιμως μελετησοντας την ἱππικην
ἠν δε ποτε συμβαινῃ ἀγωνιζεσθαι προς παραπλησιους ἱππεας ἐγω μεν οἰμαι οὐκ ἀν χειρον εἰναι εἰ τις δυο ταξεις ἐκ της φυλης ποιησειεν και της μεν ὁ φυλαρχος ἡγοιτο
της δε ἀλλης ὁστις ἀριστος δοκοιη εἰναι οὑτος δε τεως μεν ἑποιτο κατʼ οὐραν της μετα του φυλαρχου ταξεως ἐπει δʼ ἐγγυς ἠδη εἰεν οἱ ἀντιπαλοι ἀπο παραγγελσεως παρελαυνοι ἐπι τους πολεμιους
οὑτω γαρ οἰμαι και ἐκπληκτικωτερους τοις ἐχθροις ἀν εἰναι και δυσμαχωτερους
εἰ δε και πεζους ἐχοιεν ἑκατεροι και οὑτοι ἀποκεκρυμμενοι ὀπισθεν των ἱππεων ἐξαπινης δε παραφαινομενοι και ὁμοσε ἰοντες δοκουσιν ἀν μοι την νικην πολυ μαλλον κατεργαζεσθαι
ὁρω γαρ τα παραδοξα ἠν μεν ἀγαθα ᾐ μαλλον εὐφραινοντα τους ἀνθρωπους ἠν δε δεινα μαλλον ἐκπληττοντα
ταυτα δε γνοιη ἀν τις μαλιστα ἐνθυμουμενος ὡς οἱ τε ἐνεδραις ἐμπιπτοντες ἐκπληττονται και ἐαν πολυ πλειους ὠσι και ὁταν πολεμιοι ἀλληλοις ἀντικαθωνται ὡς πολυ ταις πρωταις ἡμεραις φοβερωτατα ἐχουσιν
ἀλλα το μεν διαταξαι ταυτα οὐ χαλεπον
το δʼ εὑρειν τους φρονιμως και πιστως και προθυμως και εὐψυχως παρελωντας ἐπι τους πολεμιους τουτο ἠδη ἀγαθου ἱππαρχου
δει γαρ και λεγειν αὐτον ἱκανον εἰναι και ποιειν τοιαυτα ἀφʼ ὡν οἱ ἀρχομενοι γνωσονται ἀγαθον εἰναι το τε πειθεσθαι και το ἑπεσθαι και το ὁμοσε ἐλαυνειν τοις πολεμιοις και ἐπιθυμησουσι του καλον τι ἀκουειν και δυνησονται ἁ ἀν γνωσιν ἐγκαρτερειν
ἐαν δε ποτε αὐ ἠ φαλαγγων ἀντιτεταγμενων ἠ χωριων ἑκατεροις ὑπαρχοντων ἐν τῳ μεσῳ τοις ἱππευσιν ἀναστροφαι τε και διωξεις και ἀποχωρησεις γιγνωνται εἰωθασι μεν ὡς τα πολλα ἐκ των τοιουτων ὁρμαν μεν ἐκ των ἀναστροφων βραδεως ἀμφοτεροι το δʼ ἐν μεσῳ ταχιστα ἐλαυνειν
ἠν δε τις οὑτω προδειξας ἐπειτα δʼ ἐκ των ἀναστροφων ταχεως τε διωκῃ και ταχεως ἀποχωρῃ βλαπτειν τʼ ἀν μαλιστα τους πολεμιους δυναιτο και ὡς το εἰκος ἀσφαλεστατʼ ἀν διαγοι ταχυ μεν διωκων ἐν ᾡ ἀν ἐγγυς ᾐ του ἑαυτου ἰσχυρου ταχυ δε ἀποχωρων ἀπο των τοις πολεμιοις ἰσχυρων
εἰ δε και λαθειν δυναιτο ἀπο της ταξεως ἑκαστης καταλιπων ἠ τετταρας ἠ πεντε των κρατιστων ἱππων τε και ἀνδρων πολυ ἀν προεχοιεν εἰς το ἐπαναστρεφομενοις τοις πολεμιοις ἐμπιπτειν
ταυτα δε ἀναγιγνωσκειν μεν και ὀλιγακις ἀρκει ἐννοειν δε το παρατυγχανον αὐτῳ ἀει δει και προς το παρισταμενον σκοπουντα το συμφερον ἐκπονειν
γραψαι δε παντα ὁποσα δει ποιειν οὐδεν μαλλον οἱον τε ἐστιν ἠ τα μελλοντα παντα εἰδεναι
παντων δε των ὑπομνηματων ἐμοιγε δοκει κρατιστον εἰναι το ὁσα ἀν γνῳ ἀγαθα εἰναι ἐπιμελεισθαι ὡς ἀν πραχθῃ
ὀρθως δε γιγνωσκομενα οὐ φερει καρπον οὐτʼ ἐν γεωργιᾳ οὐτʼ ἐν ναυκληριᾳ οὐτʼ ἐν ἀρχῃ ἠν μη τις ἐπιμεληται ὡς ἀν ταυτα συν τοις θεοις ἐκπεραινηται
φημι δʼ ἐγω ταυτα και το παν ἱππικον ὡδʼ ἀν πολυ θαττον ἐκπληρωθηναι εἰς τους χιλιους ἱππεις και πολυ ῥᾳον τοις πολιταις εἰ διακοσιους ἱππεας ξενους καταστησαιντο
δοκουσι γαρ ἀν μοι οὑτοι προσγενομενοι και εὐπειστοτερον ἀν παν το ἱππικον ποιησαι και φιλοτιμοτερον προς ἀλληλους περι ἀνδραγαθιας
οἰδα δʼ ἐγωγε και Λακεδαιμονιοις ἱππικον ἀρξαμενον εὐδοκιμειν ἐπει ξενους ἱππεας προσελαβον
και ἐν ταις ἀλλαις δε πολεσι πανταχου τα ξενικα ὁρω εὐδοκιμουντα
ἡ γαρ χρεια μεγαλην προθυμιαν συμβαλλεται
εἰς δε τιμην των ἱππων νομιζω ἀν αὐτοις χρηματα ὑπαρξαι και παρα των σφοδρα ἀπεχομενων μη ἱππευειν ὁτι και οἱς καθιστησι το ἱππικον ἐθελουσι τελειν ἀργυριον ὡς μη ἱππευειν και παρα πλουσιων μεν ἀδυνατων δε τοις σωμασιν οἰομαι δε και παρʼ ὀρφανων των δυνατους οἰκους ἐχοντων
νομιζω δε και μετοικων φιλοτιμεισθαι ἀν τινας εἰς ἱππικον καθισταμενους
ὁρω γαρ και των ἀλλων ὁποσων ἀν καλων ὀντων μεταδιδωσιν αὐτοις οἱ πολιται φιλοτιμως ἐνιους ἐθελοντας το προσταχθεν διαπραττεσθαι
δοκει δʼ ἀν μοι και πεζον συν τοις ἱπποις ἐνεργοτατον εἰναι εἰ συσταθειη ἐξ ἀνδρων των ἐναντιωτατων τοις πολεμιοις
ταυτα δε παντα θεων συνεθελοντων γενοιτʼ ἀν
εἰ δε τις τουτο θαυμαζει ὁτι πολλακις γεγραπται το συν θεῳ πραττειν εὐ ἰστω ὁτι ἠν πολλακις κινδυνευῃ ἡττον τουτο θαυμασεται και ἠν γε κατανοῃ ὁτι ὁταν πολεμος ᾐ ἐπιβουλευουσι μεν ἀλληλοις οἱ ἐναντιοι ὀλιγακις δε ἰσασι πως ἐχει τα ἐπιβουλευομενα
τα οὐν τοιαυτα οὐδʼ ὁτῳ συμβουλευσεται τις οἱον τε εὑρειν πλην θεων
οὑτοι δε παντα ἰσασι και προσημαινουσιν ᾡ ἀν ἐθελωσι και ἐν ἱεροις και ἐν οἰωνοις και ἐν φημαις και ἐν ὀνειρασιν
εἰκος δε μαλλον ἐθελειν αὐτους συμβουλευειν τουτοις οἱ ἀν μη μονον ὁταν δεωνται ἐπερωτωσι τι χρη ποιειν ἀλλα και ἐν ταις εὐτυχιαις θεραπευωσιν ὁ τι ἀν δυνωνται τους θεους
