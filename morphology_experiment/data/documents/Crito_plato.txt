θαυμαζω ὁπως ἠθελησε σοι ὁ του δεσμωτηριου φυλαξ ὑπακουσαι
συνηθης ἠδη μοι ἐστιν ὠ Σωκρατες δια το πολλακις δευρο φοιταν και τι και εὐεργετηται ὑπʼ ἐμου
εἰτα πως οὐκ εὐθυς ἐπηγειρας με ἀλλα σιγῃ παρακαθησαι
οὐ μα τον Δια ὠ Σωκρατες οὐδʼ ἀν αὐτος ἠθελον ἐν τοσαυτῃ τε ἀγρυπνιᾳ και λυπῃ εἰναι ἀλλα και σου παλαι θαυμαζω αἰσθανομενος ὡς ἡδεως καθευδεις
και ἐπιτηδες σε οὐκ ἠγειρον ἱνα ὡς ἡδιστα διαγῃς
και πολλακις μεν δη σε και προτερον ἐν παντι τῳ βιῳ ηὐδαιμονισα του τροπου πολυ δε μαλιστα ἐν τῃ νυν παρεστωσῃ συμφορᾳ ὡς ῥᾳδιως αὐτην και πρᾳως φερεις
και γαρ ἀν ὠ Κριτων πλημμελες εἰη ἀγανακτειν τηλικουτον ὀντα εἰ δει ἠδη τελευταν
και ἀλλοι ὠ Σωκρατες τηλικουτοι ἐν τοιαυταις συμφοραις ἁλισκονται ἀλλʼ οὐδεν αὐτους ἐπιλυεται ἡ ἡλικια το μη οὐχι ἀγανακτειν τῃ παρουσῃ τυχῃ
ἀλλα τι δη οὑτω πρῳ ἀφιξαι
ἀγγελιαν ὠ Σωκρατες φερων χαλεπην οὐ σοι ὡς ἐμοι φαινεται ἀλλʼ ἐμοι και τοις σοις ἐπιτηδειοις πασιν και χαλεπην και βαρειαν ἡν ἐγω ὡς ἐμοι δοκω ἐν τοις βαρυτατʼ ἀν ἐνεγκαιμι
ἠ το πλοιον ἀφικται ἐκ Δηλου οὑ δει ἀφικομενου τεθναναι με
οὐτοι δη ἀφικται ἀλλα δοκειν μεν μοι ἡξει τημερον ἐξ ὡν ἀπαγγελλουσιν ἡκοντες τινες ἀπο Σουνιου και καταλιποντες ἐκει αὐτο
δηλον οὐν ἐκ τουτων των ἀγγελων ὁτι ἡξει τημερον και ἀναγκη δη εἰς αὐριον ἐσται ὠ Σωκρατες τον βιον σε τελευταν
ἀλλʼ ὠ Κριτων τυχῃ ἀγαθῃ εἰ ταυτῃ τοις θεοις φιλον ταυτῃ ἐστω
οὐ μεντοι οἰμαι ἡξειν αὐτο τημερον
τῃ γαρ που ὑστεραιᾳ δει με ἀποθνῃσκειν ἠ ᾑ ἀν ἐλθῃ το πλοιον
φασι γε τοι δη οἱ τουτων κυριοι
οὐ τοινυν της ἐπιουσης ἡμερας οἰμαι αὐτο ἡξειν ἀλλα της ἑτερας
τεκμαιρομαι δε ἐκ τινος ἐνυπνιου ὁ ἑωρακα ὀλιγον προτερον ταυτης της νυκτος
και κινδυνευεις ἐν καιρῳ τινι οὐκ ἐγειραι με
ἠν δε δη τι το ἐνυπνιον
ἐδοκει τις μοι γυνη προσελθουσα καλη και εὐειδης λευκα ἱματια ἐχουσα καλεσαι με και εἰπειν
ὠ Σωκρατες ἠματι κεν τριτατῳ Φθιην ἐριβωλον ἱκοιο
ἐναργες μεν οὐν ὡς γε μοι δοκει ὠ Κριτων
ἀλλʼ ὠ δαιμονιε Σωκρατες ἐτι και νυν ἐμοι πιθου και σωθητι
ὡς ἐμοι ἐαν συ ἀποθανῃς οὐ μια συμφορα ἐστιν ἀλλα χωρις μεν του ἐστερησθαι τοιουτου ἐπιτηδειου οἱον ἐγω οὐδενα μη ποτε εὑρησω ἐτι δε και πολλοις δοξω οἱ ἐμε και σε μη σαφως ἰσασιν ὡς οἱος τʼ ὠν σε σῳζειν εἰ ἠθελον ἀναλισκειν χρηματα ἀμελησαι
καιτοι τις ἀν αἰσχιων εἰη ταυτης δοξα ἠ δοκειν χρηματα περι πλειονος ποιεισθαι ἠ φιλους
οὐ γαρ πεισονται οἱ πολλοι ὡς συ αὐτος οὐκ ἠθελησας ἀπιεναι ἐνθενδε ἡμων προθυμουμενων
ἀλλα τι ἡμιν ὠ μακαριε Κριτων οὑτω της των πολλων δοξης μελει
οἱ γαρ ἐπιεικεστατοι ὡν μαλλον ἀξιον φροντιζειν ἡγησονται αὐτα οὑτω πεπραχθαι ὡσπερ ἀν πραχθῃ
ἀλλʼ ὁρᾳς δη ὁτι ἀναγκη ὠ Σωκρατες και της των πολλων δοξης μελειν
αὐτα δε δηλα τα παροντα νυνι ὁτι οἱοι τʼ εἰσιν οἱ πολλοι οὐ τα σμικροτατα των κακων ἐξεργαζεσθαι ἀλλα τα μεγιστα σχεδον ἐαν τις ἐν αὐτοις διαβεβλημενος ᾐ
εἰ γαρ ὠφελον ὠ Κριτων οἱοι τʼ εἰναι οἱ πολλοι τα μεγιστα κακα ἐργαζεσθαι ἱνα οἱοι τʼ ἠσαν και ἀγαθα τα μεγιστα και καλως ἀν εἰχεν
οὐτε γαρ φρονιμον οὐτε ἀφρονα δυνατοι ποιησαι ποιουσι δε τουτο ὁτι ἀν τυχωσι
ταδε δε ὠ Σωκρατες εἰπε μοι
ἀρα γε μη ἐμου προμηθῃ και των ἀλλων ἐπιτηδειων μη ἐαν συ ἐνθενδε ἐξελθῃς οἱ συκοφανται ἡμιν πραγματα παρεχωσιν ὡς σε ἐνθενδε ἐκκλεψασιν και ἀναγκασθωμεν ἠ και πασαν την οὐσιαν ἀποβαλειν ἠ συχνα χρηματα ἠ και ἀλλο τι προς τουτοις παθειν
εἰ γαρ τι τοιουτον φοβῃ ἐασον αὐτο χαιρειν
ἡμεις γαρ που δικαιοι ἐσμεν σωσαντες σε κινδυνευειν τουτον τον κινδυνον και ἐαν δεῃ ἐτι τουτου μειζω
ἀλλʼ ἐμοι πειθου και μη ἀλλως ποιει
και ταυτα προμηθουμαι ὠ Κριτων και ἀλλα πολλα
μητε τοινυν ταυτα φοβουκαι γαρ οὐδε πολυ τἀργυριον ἐστιν ὁ θελουσι λαβοντες τινες σωσαι σε και ἐξαγαγειν ἐνθενδε
ἐπειτα οὐχ ὁρᾳς τουτους τους συκοφαντας ὡς εὐτελεις και οὐδεν ἀν δεοι ἐπʼ αὐτους πολλου ἀργυριου
σοι δε ὑπαρχει μεν τα ἐμα χρηματα ὡς ἐγω οἰμαι ἱκανα
ἐπειτα και εἰ τι ἐμου κηδομενος οὐκ οἰει δειν ἀναλισκειν τἀμα ξενοι οὑτοι ἐνθαδε ἑτοιμοι ἀναλισκειν
εἱς δε και κεκομικεν ἐπʼ αὐτο τουτο ἀργυριον ἱκανον Σιμμιας ὁ Θηβαιος ἑτοιμος δε και Κεβης και ἀλλοι πολλοι πανυ
ὡστε ὁπερ λεγω μητε ταυτα φοβουμενος ἀποκαμῃς σαυτον σωσαι μητε ὁ ἐλεγες ἐν τῳ δικαστηριῳ δυσχερες σοι γενεσθω ὁτι οὐκ ἀν ἐχοις ἐξελθων ὁτι χρῳο σαυτῳ
πολλαχου μεν γαρ και ἀλλοσε ὁποι ἀν ἀφικῃ ἀγαπησουσι σε
ἐαν δε βουλῃ εἰς Θετταλιαν ἰεναι εἰσιν ἐμοι ἐκει ξενοι οἱ σε περι πολλου ποιησονται και ἀσφαλειαν σοι παρεξονται ὡστε σε μηδενα λυπειν των κατα Θετταλιαν
ἐτι δε ὠ Σωκρατες οὐδε δικαιον μοι δοκεις ἐπιχειρειν πραγμα σαυτον προδουναι ἐξον σωθηναι και τοιαυτα σπευδεις περι σαυτον γενεσθαι ἁπερ ἀν και οἱ ἐχθροι σου σπευσαιεν τε και ἐσπευσαν σε διαφθειραι βουλομενοι
προς δε τουτοις και τους ὑεις τους σαυτου ἐμοιγε δοκεις προδιδοναι οὑς σοι ἐξον και ἐκθρεψαι και ἐκπαιδευσαι οἰχησῃ καταλιπων και το σον μερος ὁτι ἀν τυχωσι τουτο πραξουσιν
τευξονται δε ὡς το εἰκος τοιουτων οἱαπερ εἰωθεν γιγνεσθαι ἐν ταις ὀρφανιαις περι τους ὀρφανους
ἠ γαρ οὐ χρη ποιεισθαι παιδας ἠ συνδιαταλαιπωρειν και τρεφοντα και παιδευοντα συ δε μοι δοκεις τα ῥᾳθυμοτατα αἱρεισθαι
χρη δε ἁπερ ἀν ἀνηρ ἀγαθος και ἀνδρειος ἑλοιτο ταυτα αἱρεισθαι φασκοντα γε δη ἀρετης δια παντος του βιου ἐπιμελεισθαι
ὡς ἐγωγε και ὑπερ σου και ὑπερ ἡμων των σων ἐπιτηδειων αἰσχυνομαι μη δοξῃ ἁπαν το πραγμα το περι σε ἀνανδριᾳ τινι τῃ ἡμετερᾳ πεπραχθαι και ἡ εἰσοδος της δικης εἰς το δικαστηριον ὡς εἰσηλθεν ἐξον μη εἰσελθειν και αὐτος ὁ ἀγων της δικης ὡς ἐγενετο και το τελευταιον δη τουτι ὡσπερ καταγελως της πραξεως κακιᾳ τινι και ἀνανδριᾳ τῃ ἡμετερᾳ διαπεφευγεναι ἡμας δοκειν οἱτινες σε οὐχι ἐσωσαμεν οὐδε συ σαυτον οἱον τε ὀν και δυνατον εἰ τι και μικρον ἡμων ὀφελος ἠν
ταυτα οὐν ὠ Σωκρατες ὁρα μη ἁμα τῳ κακῳ και αἰσχρα ᾐ σοι τε και ἡμιν
ἀλλα βουλευουμαλλον δε οὐδε βουλευεσθαι ἐτι ὡρα ἀλλα βεβουλευσθαιμια δε βουλη
της γαρ ἐπιουσης νυκτος παντα ταυτα δει πεπραχθαι εἰ δʼ ἐτι περιμενουμεν ἀδυνατον και οὐκετι οἱον τε
ἀλλα παντι τροπῳ ὠ Σωκρατες πειθου μοι και μηδαμως ἀλλως ποιει
ὠ φιλε Κριτων ἡ προθυμια σου πολλου ἀξια εἰ μετα τινος ὀρθοτητος εἰη
εἰ δε μη ὁσῳ μειζων τοσουτῳ χαλεπωτερα
σκοπεισθαι οὐν χρη ἡμας εἰτε ταυτα πρακτεον εἰτε μη
ὡς ἐγω οὐ νυν πρωτον ἀλλα και ἀει τοιουτος οἱος των ἐμων μηδενι ἀλλῳ πειθεσθαι ἠ τῳ λογῳ ὁς ἀν μοι λογιζομενῳ βελτιστος φαινηται
τους δη λογους οὑς ἐν τῳ ἐμπροσθεν ἐλεγον οὐ δυναμαι νυν ἐκβαλειν ἐπειδη μοι ἡδε ἡ τυχη γεγονεν ἀλλα σχεδον τι ὁμοιοι φαινονται μοι και τους αὐτους πρεσβευω και τιμω οὑσπερ και προτερον
ὡν ἐαν μη βελτιω ἐχωμεν λεγειν ἐν τῳ παροντι εὐ ἰσθι ὁτι οὐ μη σοι συγχωρησω οὐδʼ ἀν πλειω των νυν παροντων ἡ των πολλων δυναμις ὡσπερ παιδας ἡμας μορμολυττηται δεσμους και θανατους ἐπιπεμπουσα και χρηματων ἀφαιρεσεις
πως οὐν ἀν μετριωτατα σκοποιμεθα αὐτα
εἰ πρωτον μεν τουτον τον λογον ἀναλαβοιμεν ὁν συ λεγεις περι των δοξων
ποτερον καλως ἐλεγετο ἑκαστοτε ἠ οὐ ὁτι ταις μεν δει των δοξων προσεχειν τον νουν ταις δε οὐ
ἠ πριν μεν ἐμε δειν ἀποθνῃσκειν καλως ἐλεγετο νυν δε καταδηλος ἀρα ἐγενετο ὁτι ἀλλως ἑνεκα λογου ἐλεγετο ἠν δε παιδια και φλυαρια ὡς ἀληθως
ἐπιθυμω δʼ ἐγωγʼ ἐπισκεψασθαι ὠ Κριτων κοινῃ μετα σου εἰ τι μοι ἀλλοιοτερος φανειται ἐπειδη ὡδε ἐχω ἠ ὁ αὐτος και ἐασομεν χαιρειν ἠ πεισομεθα αὐτῳ
ἐλεγετο δε πως ὡς ἐγᾠμαι ἑκαστοτε ὡδε ὑπο των οἰομενων τι λεγειν ὡσπερ νυνδη ἐγω ἐλεγον ὁτι των δοξων ἁς οἱ ἀνθρωποι δοξαζουσιν δεοι τας μεν περι πολλου ποιεισθαι τας δε μη
τουτο προς θεων ὠ Κριτων οὐ δοκει καλως σοι λεγεσθαι
συ γαρ ὁσα γε τἀνθρωπεια ἐκτος εἰ του μελλειν ἀποθνῃσκειν αὐριον και οὐκ ἀν σε παρακρουοι ἡ παρουσα συμφορα
σκοπει δηοὐχ ἱκανως δοκει σοι λεγεσθαι ὁτι οὐ πασας χρη τας δοξας των ἀνθρωπων τιμαν ἀλλα τας μεν τας δʼ οὐ οὐδε παντων ἀλλα των μεν των δʼ οὐ
οὐκουν τας μεν χρηστας τιμαν τας δε πονηρας μη
χρησται δε οὐχ αἱ των φρονιμων πονηραι δε αἱ των ἀφρονων
φερε δη πως αὐ τα τοιαυτα ἐλεγετο
γυμναζομενος ἀνηρ και τουτο πραττων ποτερον παντος ἀνδρος ἐπαινῳ και ψογῳ και δοξῃ τον νουν προσεχει ἠ ἑνος μονου ἐκεινου ὁς ἀν τυγχανῃ ἰατρος ἠ παιδοτριβης ὠν
οὐκουν φοβεισθαι χρη τους ψογους και ἀσπαζεσθαι τους ἐπαινους τους του ἑνος ἐκεινου ἀλλα μη τους των πολλων
ταυτῃ ἀρα αὐτῳ πρακτεον και γυμναστεον και ἐδεστεον γε και ποτεον ᾑ ἀν τῳ ἑνι δοκῃ τῳ ἐπιστατῃ και ἐπαϊοντι μαλλον ἠ ᾑ συμπασι τοις ἀλλοις
ἀπειθησας δε τῳ ἑνι και ἀτιμασας αὐτου την δοξαν και τους ἐπαινους τιμησας δε τους των πολλων λογους και μηδεν ἐπαϊοντων ἀρα οὐδεν κακον πεισεται
τι δʼ ἐστι το κακον τουτο και ποι τεινει και εἰς τι των του ἀπειθουντος
οὐκουν και τἀλλα ὠ Κριτων οὑτως ἱνα μη παντα διϊωμεν και δη και περι των δικαιων και ἀδικων και αἰσχρων και καλων και ἀγαθων και κακων περι ὡν νυν ἡ βουλη ἡμιν ἐστιν ποτερον τῃ των πολλων δοξῃ δει ἡμας ἑπεσθαι και φοβεισθαι αὐτην ἠ τῃ του ἑνος εἰ τις ἐστιν ἐπαϊων ὁν δει και αἰσχυνεσθαι και φοβεισθαι μαλλον ἠ συμπαντας τους ἀλλους
ᾡ εἰ μη ἀκολουθησομεν διαφθερουμεν ἐκεινο και λωβησομεθα ὁ τῳ μεν δικαιῳ βελτιον ἐγιγνετο τῳ δε ἀδικῳ ἀπωλλυτο
φερε δη ἐαν το ὑπο του ὑγιεινου μεν βελτιον γιγνομενον ὑπο του νοσωδους δε διαφθειρομενον διολεσωμεν πειθομενοι μη τῃ των ἐπαϊοντων δοξῃ ἀρα βιωτον ἡμιν ἐστιν διεφθαρμενου αὐτου
ἀρʼ οὐν βιωτον ἡμιν ἐστιν μετα μοχθηρου και διεφθαρμενου σωματος
ἀλλα μετʼ ἐκεινου ἀρʼ ἡμιν βιωτον διεφθαρμενου ᾡ το ἀδικον μεν λωβαται το δε δικαιον ὀνινησιν
ἠ φαυλοτερον ἡγουμεθα εἰναι του σωματος ἐκεινο ὁτι ποτʼ ἐστι των ἡμετερων περι ὁ ἡ τε ἀδικια και ἡ δικαιοσυνη ἐστιν
οὐκ ἀρα ὠ βελτιστε πανυ ἡμιν οὑτω φροντιστεον τι ἐρουσιν οἱ πολλοι ἡμας ἀλλʼ ὁτι ὁ ἐπαϊων περι των δικαιων και ἀδικων ὁ εἱς και αὐτη ἡ ἀληθεια
ὡστε πρωτον μεν ταυτῃ οὐκ ὀρθως εἰσηγῃ εἰσηγουμενος της των πολλων δοξης δειν ἡμας φροντιζειν περι των δικαιων και καλων και ἀγαθων και των ἐναντιων
ἀλλα μεν δη φαιη γʼ ἀν τις οἱοι τε εἰσιν ἡμας οἱ πολλοι ἀποκτεινυναι
ἀλλʼ ὠ θαυμασιε οὑτος τε ὁ λογος ὁν διεληλυθαμεν ἐμοιγε δοκει ἐτι ὁμοιος εἰναι και προτερον
και τονδε δε αὐ σκοπει εἰ ἐτι μενει ἡμιν ἠ οὐ ὁτι οὐ το ζην περι πλειστου ποιητεον ἀλλα το εὐ ζην
το δε εὐ και καλως και δικαιως ὁτι ταὐτον ἐστιν μενει ἠ οὐ μενει
οὐκουν ἐκ των ὁμολογουμενων τουτο σκεπτεον ποτερον δικαιον ἐμε ἐνθενδε πειρασθαι ἐξιεναι μη ἀφιεντων Ἀθηναιων ἠ οὐ δικαιον
και ἐαν μεν φαινηται δικαιον πειρωμεθα εἰ δε μη ἐωμεν
ἁς δε συ λεγεις τας σκεψεις περι τε ἀναλωσεως χρηματων και δοξης και παιδων τροφης μη ὡς ἀληθως ταυτα ὠ Κριτων σκεμματα ᾐ των ῥᾳδιως ἀποκτεινυντων και ἀναβιωσκομενων γʼ ἀν εἰ οἱοι τʼ ἠσαν οὐδενι ξυν νῳ τουτων των πολλων
ἡμιν δʼ ἐπειδη ὁ λογος οὑτως αἱρει μη οὐδεν ἀλλο σκεπτεον ᾐ ἠ ὁπερ νυνδη ἐλεγομεν ποτερον δικαια πραξομεν και χρηματα τελουντες τουτοις τοις ἐμε ἐνθενδε ἐξαξουσιν και χαριτας και αὐτοι ἐξαγοντες τε και ἐξαγομενοι ἠ τῃ ἀληθειᾳ ἀδικησομεν παντα ταυτα ποιουντες
κἀν φαινωμεθα ἀδικα αὐτα ἐργαζομενοι μη οὐ δεῃ ὑπολογιζεσθαι οὐτʼ εἰ ἀποθνῃσκειν δει παραμενοντας και ἡσυχιαν ἀγοντας οὐτε ἀλλο ὁτιουν πασχειν προ του ἀδικειν
καλως μεν μοι δοκεις λεγειν ὠ Σωκρατες ὁρα δε τι δρωμεν
σκοπωμεν ὠ ἀγαθε κοινῃ και εἰ πῃ ἐχεις ἀντιλεγειν ἐμου λεγοντος ἀντιλεγε και σοι πεισομαι
εἰ δε μη παυσαι ἠδη ὠ μακαριε πολλακις μοι λεγων τον αὐτον λογον ὡς χρη ἐνθενδε ἀκοντων Ἀθηναιων ἐμε ἀπιεναι
ὡς ἐγω περι πολλου ποιουμαι πεισας σε ταυτα πραττειν ἀλλα μη ἀκοντος
ὁρα δε δη της σκεψεως την ἀρχην ἐαν σοι ἱκανως λεγηται και πειρω ἀποκρινεσθαι το ἐρωτωμενον ᾑ ἀν μαλιστα οἰῃ
οὐδενι τροπῳ φαμεν ἑκοντας ἀδικητεον εἰναι ἠ τινι μεν ἀδικητεον τροπῳ τινι δε οὐ
ἠ οὐδαμως το γε ἀδικειν οὐτε ἀγαθον οὐτε καλον ὡς πολλακις ἡμιν και ἐν τῳ ἐμπροσθεν χρονῳ ὡμολογηθη
ὁπερ και ἀρτι ἐλεγετο ἠ πασαι ἡμιν ἐκειναι αἱ προσθεν ὁμολογιαι ἐν ταισδε ταις ὀλιγαις ἡμεραις ἐκκεχυμεναι εἰσιν και παλαι ὠ Κριτων ἀρα τηλικοιδε γεροντες ἀνδρες προς ἀλληλους σπουδῃ διαλεγομενοι ἐλαθομεν ἡμας αὐτους παιδων οὐδεν διαφεροντες
ἠ παντος μαλλον οὑτως ἐχει ὡσπερ τοτε ἐλεγετο ἡμιν
εἰτε φασιν οἱ πολλοι εἰτε μη και εἰτε δει ἡμας ἐτι τωνδε χαλεπωτερα πασχειν εἰτε και πρᾳοτερα ὁμως το γε ἀδικειν τῳ ἀδικουντι και κακον και αἰσχρον τυγχανει ὀν παντι τροπῳ
οὐδε ἀδικουμενον ἀρα ἀνταδικειν ὡς οἱ πολλοι οἰονται ἐπειδη γε οὐδαμως δει ἀδικειν
κακουργειν δει ὠ Κριτων ἠ οὐ
ἀντικακουργειν κακως πασχοντα ὡς οἱ πολλοι φασιν δικαιον ἠ οὐ δικαιον
το γαρ που κακως ποιειν ἀνθρωπους του ἀδικειν οὐδεν διαφερει
οὐτε ἀρα ἀνταδικειν δει οὐτε κακως ποιειν οὐδενα ἀνθρωπων οὐδʼ ἀν ὁτιουν πασχῃ ὑπʼ αὐτων
και ὁρα ὠ Κριτων ταυτα καθομολογων ὁπως μη παρα δοξαν ὁμολογῃς
οἰδα γαρ ὁτι ὀλιγοις τισι ταυτα και δοκει και δοξει
οἱς οὐν οὑτω δεδοκται και οἱς μη τουτοις οὐκ ἐστι κοινη βουλη ἀλλα ἀναγκη τουτους ἀλληλων καταφρονειν ὁρωντας ἀλληλων τα βουλευματα
σκοπει δη οὐν και συ εὐ μαλα ποτερον κοινωνεις και συνδοκει σοι και ἀρχωμεθα ἐντευθεν βουλευομενοι ὡς οὐδεποτε ὀρθως ἐχοντος οὐτε του ἀδικειν οὐτε του ἀνταδικειν οὐτε κακως πασχοντα ἀμυνεσθαι ἀντιδρωντα κακως ἠ ἀφιστασαι και οὐ κοινωνεις της ἀρχης
ἐμοι μεν γαρ και παλαι οὑτω και νυν ἐτι δοκει σοι δε εἰ πῃ ἀλλῃ δεδοκται λεγε και διδασκε
εἰ δʼ ἐμμενεις τοις προσθε το μετα τουτο ἀκουε
ἀλλʼ ἐμμενω τε και συνδοκει μοι
λεγω δη αὐ το μετα τουτο μαλλον δʼ ἐρωτω
ποτερον ἁ ἀν τις ὁμολογησῃ τῳ δικαια ὀντα ποιητεον ἠ ἐξαπατητεον
ἀπιοντες ἐνθενδε ἡμεις μη πεισαντες την πολιν ποτερον κακως τινας ποιουμεν και ταυτα οὑς ἡκιστα δει ἠ οὐ
και ἐμμενομεν οἱς ὡμολογησαμεν δικαιοις οὐσιν ἠ οὐ
οὐκ ἐχω ὠ Σωκρατες ἀποκρινασθαι προς ὁ ἐρωτᾳς
εἰ μελλουσιν ἡμιν ἐνθενδε εἰτε ἀποδιδρασκειν εἰθʼ ὁπως δει ὀνομασαι τουτο ἐλθοντες οἱ νομοι και το κοινον της πολεως ἐπισταντες ἐροιντο
εἰπε μοι ὠ Σωκρατες τι ἐν νῳ ἐχεις ποιειν
ἀλλο τι ἠ τουτῳ τῳ ἐργῳ ᾡ ἐπιχειρεις διανοῃ τους τε νομους ἡμας ἀπολεσαι και συμπασαν την πολιν το σον μερος
ἠ δοκει σοι οἱον τε ἐτι ἐκεινην την πολιν εἰναι και μη ἀνατετραφθαι ἐν ᾑ ἀν αἱ γενομεναι δικαι μηδεν ἰσχυωσιν ἀλλα ὑπο ἰδιωτων ἀκυροι τε γιγνωνται και διαφθειρωνται
τι ἐρουμεν ὠ Κριτων προς ταυτα και ἀλλα τοιαυτα
πολλα γαρ ἀν τις ἐχοι ἀλλως τε και ῥητωρ εἰπειν ὑπερ τουτου του νομου ἀπολλυμενου ὁς τας δικας τας δικασθεισας προσταττει κυριας εἰναι
ἠ ἐρουμεν προς αὐτους ὁτι ἠδικει γαρ ἡμας ἡ πολις και οὐκ ὀρθως την δικην ἐκρινεν
τι οὐν ἀν εἰπωσιν οἱ νομοι
ὠ Σωκρατες ἠ και ταυτα ὡμολογητο ἡμιν τε και σοι ἠ ἐμμενειν ταις δικαις αἱς ἀν ἡ πολις δικαζῃ
εἰ οὐν αὐτων θαυμαζοιμεν λεγοντων ἰσως ἀν εἰποιεν ὁτι ὠ Σωκρατες μη θαυμαζε τα λεγομενα ἀλλʼ ἀποκρινου ἐπειδη και εἰωθας χρησθαι τῳ ἐρωταν τε και ἀποκρινεσθαι
φερε γαρ τι ἐγκαλων ἡμιν και τῃ πολει ἐπιχειρεις ἡμας ἀπολλυναι
οὐ πρωτον μεν σε ἐγεννησαμεν ἡμεις και διʼ ἡμων ἐλαβε την μητερα σου ὁ πατηρ και ἐφυτευσεν σε
φρασον οὐν τουτοις ἡμων τοις νομοις τοις περι τους γαμους μεμφῃ τι ὡς οὐ καλως ἐχουσιν
ἀλλα τοις περι την του γενομενου τροφην τε και παιδειαν ἐν ᾑ και συ ἐπαιδευθης
ἠ οὐ καλως προσεταττον ἡμων οἱ ἐπι τουτῳ τεταγμενοι νομοι παραγγελλοντες τῳ πατρι τῳ σῳ σε ἐν μουσικῃ και γυμναστικῃ παιδευειν
ἐπειδη δε ἐγενου τε και ἐξετραφης και ἐπαιδευθης ἐχοις ἀν εἰπειν πρωτον μεν ὡς οὐχι ἡμετερος ἠσθα και ἐκγονος και δουλος αὐτος τε και οἱ σοι προγονοι
και εἰ τουθʼ οὑτως ἐχει ἀρʼ ἐξ ἰσου οἰει εἰναι σοι το δικαιον και ἡμιν και ἁττʼ ἀν ἡμεις σε ἐπιχειρωμεν ποιειν και σοι ταυτα ἀντιποιειν οἰει δικαιον εἰναι
ἠ προς μεν ἀρα σοι τον πατερα οὐκ ἐξ ἰσου ἠν το δικαιον και προς δεσποτην εἰ σοι ὠν ἐτυγχανεν ὡστε ἁπερ πασχοις ταυτα και ἀντιποιειν οὐτε κακως ἀκουοντα ἀντιλεγειν οὐτε τυπτομενον ἀντιτυπτειν οὐτε ἀλλα τοιαυτα πολλα
προς δε την πατριδα ἀρα και τους νομους ἐξεσται σοι ὡστε ἐαν σε ἐπιχειρωμεν ἡμεις ἀπολλυναι δικαιον ἡγουμενοι εἰναι και συ δε ἡμας τους νομους και την πατριδα καθʼ ὁσον δυνασαι ἐπιχειρησεις ἀνταπολλυναι και φησεις ταυτα ποιων δικαια πραττειν ὁ τῃ ἀληθειᾳ της ἀρετης ἐπιμελομενος
ἠ οὑτως εἰ σοφος ὡστε λεληθεν σε ὁτι μητρος τε και πατρος και των ἀλλων προγονων ἁπαντων τιμιωτερον ἐστιν πατρις και σεμνοτερον και ἁγιωτερον και ἐν μειζονι μοιρᾳ και παρα θεοις και παρʼ ἀνθρωποις τοις νουν ἐχουσι και σεβεσθαι δει και μαλλον ὑπεικειν και θωπευειν πατριδα χαλεπαινουσαν ἠ πατερα και ἠ πειθειν ἠ ποιειν ἁ ἀν κελευῃ και πασχειν ἐαν τι προσταττῃ παθειν ἡσυχιαν ἀγοντα ἐαντε τυπτεσθαι ἐαντε δεισθαι ἐαντε εἰς πολεμον ἀγῃ τρωθησομενον ἠ ἀποθανουμενον ποιητεον ταυτα και το δικαιον οὑτως ἐχει και οὐχι ὑπεικτεον οὐδε ἀναχωρητεον οὐδε λειπτεον την ταξιν ἀλλα και ἐν πολεμῳ και ἐν δικαστηριῳ και πανταχου ποιητεον ἁ ἀν κελευῃ ἡ πολις και ἡ πατρις ἠ πειθειν αὐτην ᾑ το δικαιον πεφυκε
βιαζεσθαι δε οὐχ ὁσιον οὐτε μητερα οὐτε πατερα πολυ δε τουτων ἐτι ἡττον την πατριδα
τι φησομεν προς ταυτα ὠ Κριτων
ἀληθη λεγειν τους νομους ἠ οὐ
σκοπει τοινυν ὠ Σωκρατες φαιεν ἀν ἰσως οἱ νομοι εἰ ἡμεις ταυτα ἀληθη λεγομεν ὁτι οὐ δικαια ἡμας ἐπιχειρεις δραν ἁ νυν ἐπιχειρεις
ἡμεις γαρ σε γεννησαντες ἐκθρεψαντες παιδευσαντες μεταδοντες ἁπαντων ὡν οἱοι τʼ ἠμεν καλων σοι και τοις ἀλλοις πασιν πολιταις ὁμως προαγορευομεν τῳ ἐξουσιαν πεποιηκεναι Ἀθηναιων τῳ βουλομενῳ ἐπειδαν δοκιμασθῃ και ἰδῃ τα ἐν τῃ πολει πραγματα και ἡμας τους νομους ᾡ ἀν μη ἀρεσκωμεν ἡμεις ἐξειναι λαβοντα τα αὑτου ἀπιεναι ὁποι ἀν βουληται
και οὐδεις ἡμων των νομων ἐμποδων ἐστιν οὐδʼ ἀπαγορευει ἐαντε τις βουληται ὑμων εἰς ἀποικιαν ἰεναι εἰ μη ἀρεσκοιμεν ἡμεις τε και ἡ πολις ἐαντε μετοικειν ἀλλοσε ποι ἐλθων ἰεναι ἐκεισε ὁποι ἀν βουληται ἐχοντα τα αὑτου
ὁς δʼ ἀν ὑμων παραμεινῃ ὁρων ὁν τροπον ἡμεις τας τε δικας δικαζομεν και τἀλλα την πολιν διοικουμεν ἠδη φαμεν τουτον ὡμολογηκεναι ἐργῳ ἡμιν ἁ ἀν ἡμεις κελευωμεν ποιησειν ταυτα και τον μη πειθομενον τριχῃ φαμεν ἀδικειν ὁτι τε γεννηταις οὐσιν ἡμιν οὐ πειθεται και ὁτι τροφευσι και ὁτι ὁμολογησας ἡμιν πεισεσθαι οὐτε πειθεται οὐτε πειθει ἡμας εἰ μη καλως τι ποιουμεν προτιθεντων ἡμων και οὐκ ἀγριως ἐπιταττοντων ποιειν ἁ ἀν κελευωμεν ἀλλα ἐφιεντων δυοιν θατερα ἠ πειθειν ἡμας ἠ ποιειν τουτων οὐδετερα ποιει
ταυταις δη φαμεν και σε ὠ Σωκρατες ταις αἰτιαις ἐνεξεσθαι εἰπερ ποιησεις ἁ ἐπινοεις και οὐχ ἡκιστα Ἀθηναιων σε ἀλλʼ ἐν τοις μαλιστα
ἰσως ἀν μου δικαιως καθαπτοιντο λεγοντες ὁτι ἐν τοις μαλιστα Ἀθηναιων ἐγω αὐτοις ὡμολογηκως τυγχανω ταυτην την ὁμολογιαν
φαιεν γαρ ἀν ὁτι ὠ Σωκρατες μεγαλα ἡμιν τουτων τεκμηρια ἐστιν ὁτι σοι και ἡμεις ἠρεσκομεν και ἡ πολις
οὐ γαρ ἀν ποτε των ἀλλων Ἀθηναιων ἁπαντων διαφεροντως ἐν αὐτῃ ἐπεδημεις εἰ μη σοι διαφεροντως ἠρεσκεν και οὐτʼ ἐπι θεωριαν πωποτʼ ἐκ της πολεως ἐξηλθες ὁτι μη ἁπαξ εἰς Ἰσθμον οὐτε ἀλλοσε οὐδαμοσε εἰ μη ποι στρατευσομενος οὐτε ἀλλην ἀποδημιαν ἐποιησω πωποτε ὡσπερ οἱ ἀλλοι ἀνθρωποι οὐδʼ ἐπιθυμια σε ἀλλης πολεως οὐδε ἀλλων νομων ἐλαβεν εἰδεναι ἀλλα ἡμεις σοι ἱκανοι ἠμεν και ἡ ἡμετερα πολις
οὑτω σφοδρα ἡμας ᾑρου και ὡμολογεις καθʼ ἡμας πολιτευσεσθαι τα τε ἀλλα και παιδας ἐν αὐτῃ ἐποιησω ὡς ἀρεσκουσης σοι της πολεως
ἐτι τοινυν ἐν αὐτῃ τῃ δικῃ ἐξην σοι φυγης τιμησασθαι εἰ ἐβουλου και ὁπερ νυν ἀκουσης της πολεως ἐπιχειρεις τοτε ἑκουσης ποιησαι
συ δε τοτε μεν ἐκαλλωπιζου ὡς οὐκ ἀγανακτων εἰ δεοι τεθναναι σε ἀλλα ᾑρου ὡς ἐφησθα προ της φυγης θανατον
νυν δε οὐτʼ ἐκεινους τους λογους αἰσχυνῃ οὐτε ἡμων των νομων ἐντρεπῃ ἐπιχειρων διαφθειραι πραττεις τε ἁπερ ἀν δουλος ὁ φαυλοτατος πραξειεν ἀποδιδρασκειν ἐπιχειρων παρα τας συνθηκας τε και τας ὁμολογιας καθʼ ἁς ἡμιν συνεθου πολιτευεσθαι
πρωτον μεν οὐν ἡμιν τουτʼ αὐτο ἀποκριναι εἰ ἀληθη λεγομεν φασκοντες σε ὡμολογηκεναι πολιτευσεσθαι καθʼ ἡμας ἐργῳ ἀλλʼ οὐ λογῳ ἠ οὐκ ἀληθη
τι φωμεν προς ταυτα ὠ Κριτων
ἀλλο τι οὐν ἀν φαιεν ἠ συνθηκας τας προς ἡμας αὐτους και ὁμολογιας παραβαινεις οὐχ ὑπο ἀναγκης ὁμολογησας οὐδε ἀπατηθεις οὐδε ἐν ὀλιγῳ χρονῳ ἀναγκασθεις βουλευσασθαι ἀλλʼ ἐν ἐτεσιν ἑβδομηκοντα ἐν οἱς ἐξην σοι ἀπιεναι εἰ μη ἠρεσκομεν ἡμεις μηδε δικαιαι ἐφαινοντο σοι αἱ ὁμολογιαι εἰναι
συ δε οὐτε Λακεδαιμονα προῃρου οὐτε Κρητην ἁς δη ἑκαστοτε φῃς εὐνομεισθαι οὐτε ἀλλην οὐδεμιαν των Ἑλληνιδων πολεων οὐδε των βαρβαρικων ἀλλα ἐλαττω ἐξ αὐτης ἀπεδημησας ἠ οἱ χωλοι τε και τυφλοι και οἱ ἀλλοι ἀναπηροι
οὑτω σοι διαφεροντως των ἀλλων Ἀθηναιων ἠρεσκεν ἡ πολις τε και ἡμεις οἱ νομοι δηλον ὁτι
τινι γαρ ἀν πολις ἀρεσκοι ἀνευ νομων
νυν δε δη οὐκ ἐμμενεις τοις ὡμολογημενοις
ἐαν ἡμιν γε πειθῃ ὠ Σωκρατες
και οὐ καταγελαστος γε ἐσῃ ἐκ της πολεως ἐξελθων
σκοπει γαρ δη ταυτα παραβας και ἐξαμαρτανων τι τουτων τι ἀγαθον ἐργασῃ σαυτον ἠ τους ἐπιτηδειους τους σαυτου
ὁτι μεν γαρ κινδυνευσουσι γε σου οἱ ἐπιτηδειοι και αὐτοι φευγειν και στερηθηναι της πολεως ἠ την οὐσιαν ἀπολεσαι σχεδον τι δηλον
αὐτος δε πρωτον μεν ἐαν εἰς των ἐγγυτατα τινα πολεων ἐλθῃς ἠ Θηβαζε ἠ Μεγαραδε εὐνομουνται γαρ ἀμφοτεραιπολεμιος ἡξεις ὠ Σωκρατες τῃ τουτων πολιτειᾳ και ὁσοιπερ κηδονται των αὑτων πολεων ὑποβλεψονται σε διαφθορεα ἡγουμενοι των νομων και βεβαιωσεις τοις δικασταις την δοξαν ὡστε δοκειν ὀρθως την δικην δικασαι
ὁστις γαρ νομων διαφθορευς ἐστιν σφοδρα που δοξειεν ἀν νεων γε και ἀνοητων ἀνθρωπων διαφθορευς εἰναι
ποτερον οὐν φευξῃ τας τε εὐνομουμενας πολεις και των ἀνδρων τους κοσμιωτατους
και τουτο ποιουντι ἀρα ἀξιον σοι ζην ἐσται
ἠ πλησιασεις τουτοις και ἀναισχυντησεις διαλεγομενοςτινας λογους ὠ Σωκρατες
ἠ οὑσπερ ἐνθαδε ὡς ἡ ἀρετη και ἡ δικαιοσυνη πλειστου ἀξιον τοις ἀνθρωποις και τα νομιμα και οἱ νομοι
και οὐκ οἰει ἀσχημον ἀν φανεισθαι το του Σωκρατους πραγμα
ἀλλʼ ἐκ μεν τουτων των τοπων ἀπαρεις ἡξεις δε εἰς Θετταλιαν παρα τους ξενους τους Κριτωνος
ἐκει γαρ δη πλειστη ἀταξια και ἀκολασια και ἰσως ἀν ἡδεως σου ἀκουοιεν ὡς γελοιως ἐκ του δεσμωτηριου ἀπεδιδρασκες σκευην τε τινα περιθεμενος ἠ διφθεραν λαβων ἠ ἀλλα οἱα δη εἰωθασιν ἐνσκευαζεσθαι οἱ ἀποδιδρασκοντες και το σχημα το σαυτου μεταλλαξας
ὁτι δε γερων ἀνηρ σμικρου χρονου τῳ βιῳ λοιπου ὀντος ὡς το εἰκος ἐτολμησας οὑτω γλισχρως ἐπιθυμειν ζην νομους τους μεγιστους παραβας οὐδεις ὁς ἐρει
εἰ δε μη ἀκουσῃ ὠ Σωκρατες πολλα και ἀναξια σαυτου
ὑπερχομενος δη βιωσῃ παντας ἀνθρωπους και δουλευων τι ποιων ἠ εὐωχουμενος ἐν Θετταλιᾳ ὡσπερ ἐπι δειπνον ἀποδεδημηκως εἰς Θετταλιαν
λογοι δε ἐκεινοι οἱ περι δικαιοσυνης τε και της ἀλλης ἀρετης που ἡμιν ἐσονται
ἀλλα δη των παιδων ἑνεκα βουλει ζην ἱνα αὐτους ἐκθρεψῃς και παιδευσῃς
εἰς Θετταλιαν αὐτους ἀγαγων θρεψεις τε και παιδευσεις ξενους ποιησας ἱνα και τουτο ἀπολαυσωσιν
ἠ τουτο μεν οὐ αὐτου δε τρεφομενοι σου ζωντος βελτιον θρεψονται και παιδευσονται μη συνοντος σου αὐτοις
οἱ γαρ ἐπιτηδειοι οἱ σοι ἐπιμελησονται αὐτων
ποτερον ἐαν μεν εἰς Θετταλιαν ἀποδημησῃς ἐπιμελησονται ἐαν δε εἰς Ἁιδου ἀποδημησῃς οὐχι ἐπιμελησονται
εἰπερ γε τι ὀφελος αὐτων ἐστιν των σοι φασκοντων ἐπιτηδειων εἰναι οἰεσθαι γε χρη
ἀλλʼ ὠ Σωκρατες πειθομενος ἡμιν τοις σοις τροφευσι μητε παιδας περι πλειονος ποιου μητε το ζην μητε ἀλλο μηδεν προ του δικαιου ἱνα εἰς Ἁιδου ἐλθων ἐχῃς παντα ταυτα ἀπολογησασθαι τοις ἐκει ἀρχουσιν
οὐτε γαρ ἐνθαδε σοι φαινεται ταυτα πραττοντι ἀμεινον εἰναι οὐδε δικαιοτερον οὐδε ὁσιωτερον οὐδε ἀλλῳ των σων οὐδενι οὐτε ἐκεισε ἀφικομενῳ ἀμεινον ἐσται
ἀλλα νυν μεν ἠδικημενος ἀπει ἐαν ἀπιῃς οὐχ ὑφʼ ἡμων των νομων ἀλλα ὑπʼ ἀνθρωπων
ἐαν δε ἐξελθῃς οὑτως αἰσχρως ἀνταδικησας τε και ἀντικακουργησας τας σαυτου ὁμολογιας τε και συνθηκας τας προς ἡμας παραβας και κακα ἐργασαμενος τουτους οὑς ἡκιστα ἐδει σαυτον τε και φιλους και πατριδα και ἡμας ἡμεις τε σοι χαλεπανουμεν ζωντι και ἐκει οἱ ἡμετεροι ἀδελφοι οἱ ἐν Ἁιδου νομοι οὐκ εὐμενως σε ὑποδεξονται εἰδοτες ὁτι και ἡμας ἐπεχειρησας ἀπολεσαι το σον μερος
ἀλλα μη σε πεισῃ Κριτων ποιειν ἁ λεγει μαλλον ἠ ἡμεις
ταυτα ὠ φιλε ἑταιρε Κριτων εὐ ἰσθι ὁτι ἐγω δοκω ἀκουειν ὡσπερ οἱ κορυβαντιωντες των αὐλων δοκουσιν ἀκουειν και ἐν ἐμοι αὑτη ἡ ἠχη τουτων των λογων βομβει και ποιει μη δυνασθαι των ἀλλων ἀκουειν
ἀλλα ἰσθι ὁσα γε τα νυν ἐμοι δοκουντα ἐαν λεγῃς παρα ταυτα ματην ἐρεις
ὁμως μεντοι εἰ τι οἰει πλεον ποιησειν λεγε
ἀλλʼ ὠ Σωκρατες οὐκ ἐχω λεγειν
ἐα τοινυν ὠ Κριτων και πραττωμεν ταυτῃ ἐπειδη ταυτῃ ὁ θεος ὑφηγειται
