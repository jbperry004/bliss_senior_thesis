ἀλλʼ ἐγω ἐννοησας ποτε ὡς ἡ Σπαρτη των ὀλιγανθρωποτατων πολεων οὐσα δυνατωτατη τε και ὀνομαστοτατη ἐν τῃ Ἑλλαδι ἐφανη ἐθαυμασα ὁτῳ ποτε τροπῳ τουτʼ ἐγενετο
ἐπει μεντοι κατενοησα τα ἐπιτηδευματα των Σπαρτιατων οὐκετι ἐθαυμαζον
Λυκουργον μεντοι τον θεντα αὐτοις τους νομους οἱς πειθομενοι ηὐδαιμονησαν τουτον και θαυμαζω και εἰς τα ἐσχατα μαλα σοφον ἡγουμαι
ἐκεινος γαρ οὐ μιμησαμενος τας ἀλλας πολεις ἀλλα και ἐναντια γνους ταις πλεισταις προεχουσαν εὐδαιμονιᾳ την πατριδα ἐπεδειξεν
αὐτικα γαρ περι τεκνοποιιας ἱνα ἐξ ἀρχης ἀρξωμαι οἱ μεν ἀλλοι τας μελλουσας τικτειν και καλως δοκουσας κορας παιδευεσθαι και σιτῳ ᾑ ἁνυστον μετριωτατῳ τρεφουσι και ὀψῳ ᾑ δυνατον μικροτατῳ
οἰνου γε μην ἠ παμπαν ἀπεχομενας ἠ ὑδαρει χρωμενας διαγουσιν
ὡσπερ δε οἱ πολλοι των τας τεχνας ἐχοντων ἑδραιοι εἰσιν οὑτω και τας κορας οἱ ἀλλοι Ἑλληνες ἠρεμιζουσας ἐριουργειν ἀξιουσι
τας μεν οὐν οὑτω τρεφομενας πως χρη προσδοκησαι μεγαλειον ἀν τι γεννησαι
ὁ δε Λυκουργος ἐσθητας μεν και δουλας παρεχειν ἱκανας ἡγησατο εἰναι ταις δʼ ἐλευθεραις μεγιστον νομισας εἰναι την τεκνοποιιαν πρωτον μεν σωμασκειν ἐταξεν οὐδεν ἡττον το θηλυ του ἀρρενος φυλου
ἐπειτα δε δρομου και ἰσχυος ὡσπερ και τοις ἀνδρασιν οὑτω και ταις θηλειαις ἀγωνας προς ἀλληλας ἐποιησε νομιζων ἐξ ἀμφοτερων ἰσχυρων και τα ἐκγονα ἐρρωμενεστερα γιγνεσθαι
ἐπει γε μην γυνη προς ἀνδρα ἐλθοι ὁρων τους ἀλλους τον πρωτον του χρονου ἀμετρως ταις γυναιξι συνοντας και τουτου τἀναντια ἐγνω
ἐθηκε γαρ αἰδεισθαι μεν εἰσιοντα ὀφθηναι αἰδεισθαι δʼ ἐξιοντα
οὑτω δε συνοντων ποθεινοτερως μεν ἀναγκη σφων αὐτων ἐχειν ἐρρωμενεστερα δε γιγνεσθαι εἰ τι βλαστοι οὑτω μαλλον ἠ εἰ διακοροι ἀλληλων εἰεν
προς δε τουτοις και ἀποπαυσας του ὁποτε βουλοιντο ἑκαστοι γυναικα ἀγεσθαι ἐταξεν ἐν ἀκμαις των σωματων τους γαμους ποιεισθαι και τουτο συμφερον τῃ εὐγονιᾳ νομιζων
εἰ γε μεντοι συμβαιη γεραιῳ νεαν ἐχειν ὁρων τους τηλικουτους φυλαττοντας μαλιστα τας γυναικας τἀναντια και τουτου ἐνομισε
τῳ γαρ πρεσβυτῃ ἐποιησεν ὁποιου ἀνδρος σωμα τε και ψυχην ἀγασθειη τουτον ἐπαγαγομενῳ τεκνοποιησασθαι
εἰ δε τις αὐ γυναικι μεν συνοικειν μη βουλοιτο τεκνων δε ἀξιολογων ἐπιθυμοιη και τουτο νομιμον ἐποιησεν ἡντινα ἀν εὐτεκνον και γενναιαν ὁρῳη πεισαντα τον ἐχοντα ἐκ ταυτης τεκνοποιεισθαι
αἱ τε γαρ γυναικες διττους οἰκους βουλονται κατεχειν οἱ τε ἀνδρες ἀδελφους τοις παισι προσλαμβανειν οἱ του μεν γενους και της δυναμεως κοινωνουσι των δε χρηματων οὐκ ἀντιποιουνται
περι μεν δη τεκνοποιιας οὑτω τἀναντια γνους τοις ἀλλοις εἰ τι διαφεροντας και κατα μεγεθος και κατʼ ἰσχυν ἀνδρας τῃ Σπαρτῃ ἀπετελεσεν ὁ βουλομενος ἐπισκοπειτω
ἐγω μεντοι ἐπει και περι γενεσεως ἐξηγημαι βουλομαι και την παιδειαν ἑκατερων σαφηνισαι
των μεν τοινυν ἀλλων Ἑλληνων οἱ φασκοντες καλλιστα τους υἱεις παιδευειν ἐπειδαν ταχιστα αὐτοις οἱ παιδες τα λεγομενα ξυνιωσιν εὐθυς μεν ἐπʼ αὐτοις παιδαγωγους θεραποντας ἐφιστασιν εὐθυς δε πεμπουσιν εἰς διδασκαλων μαθησομενους και γραμματα και μουσικην και τα ἐν παλαιστρᾳ
προς δε τουτοις των παιδων ποδας μεν ὑποδημασιν ἁπαλυνουσι σωματα δε ἱματιων μεταβολαις διαθρυπτουσι
σιτου γε μην αὐτοις γαστερα μετρον νομιζουσιν
ὁ δε Λυκουργος ἀντι μεν του ἰδιᾳ ἑκαστον παιδαγωγους δουλους ἐφισταναι ἀνδρα ἐπεστησε κρατειν αὐτων ἐξ ὡνπερ αἱ μεγισται ἀρχαι καθιστανται ὁς δη και παιδονομος καλειται τουτον δε κυριον ἐποιησε και ἁθροιζειν τους παιδας και ἐπισκοπουντα εἰ τις ῥᾳδιουργοιη ἰσχυρως κολαζειν
ἐδωκε δʼ αὐτῳ και των ἡβωντων μαστιγοφορους ὁπως τιμωροιεν ὁποτε δεοι ὡστε πολλην μεν αἰδω πολλην δε πειθω ἐκει συμπαρειναι
ἀντι γε μην του ἁπαλυνειν τους ποδας ὑποδημασιν ἐταξεν ἀνυποδησιᾳ κρατυνειν νομιζων εἰ τουτʼ ἀσκησειαν πολυ μεν ῥᾳον ἀν ὀρθιαδε ἐκβαινειν ἀσφαλεστερον δε πρανη καταβαινειν και πηδησαι δε και ἀναθορειν και δραμειν θαττον ἀνυποδητον εἰ ἠσκηκως εἰη τους ποδας ἠ ὑποδεδεμενον
και ἀντι γε του ἱματιοις διαθρυπτεσθαι ἐνομιζεν ἑνι ἱματιῳ διʼ ἐτους προσεθιζεσθαι νομιζων οὑτως και προς ψυχη και προς θαλπη ἀμεινον ἀν παρεσκευασθαι
σιτον γε μην ἐταξε τοσουτον ἐχοντα συμβολευειν τον εἰρενα ὡς ὑπο πλησμονης μεν μηποτε βαρυνεσθαι του δε ἐνδεεστερως διαγειν μη ἀπειρως ἐχειν νομιζων τους οὑτω παιδευομενους μαλλον μεν ἀν δυνασθαι εἰ δεησειεν ἀσιτησαντας ἐπιπονησαι μαλλον δʼ ἀν εἰ παραγγελθειη ἀπο του αὐτου σιτου πλειω χρονον ἐπιταθηναι ἡττον δʼ ἀν ὀψου δεισθαι εὐχερεστερον δε προς παν ἐχειν βρωμα και ὑγιεινοτερως δʼ ἀν διαγειν
και εἰς μηκος ἀν την αὐξανεσθαι ῥαδινα τα σωματα ποιουσαν τροφην μαλλον συλλαμβανειν ἡγησατο ἠ την διαπλατυνουσαν τῳ σιτῳ
ὡς δε μη ὑπο λιμου ἀγαν αὐ πιεζοιντο ἀπραγμονως μεν αὐτοις οὐκ ἐδωκε λαμβανειν ὡν ἀν προσδεωνται κλεπτειν δʼ ἐφηκεν ἐστιν ἁ τῳ λιμῳ ἐπικουρουντας
και ὡς μεν οὐκ ἀπορων ὁ τι δοιη ἐφηκεν αὐτοις γε μηχανασθαι την τροφην οὐδενα οἰμαι τουτο ἀγνοειν
δηλον δʼ ὁτι τον μελλοντα κλωπευειν και νυκτος ἀγρυπνειν δει και μεθʼ ἡμεραν ἀπαταν και ἐνεδρευειν και κατασκοπους δε ἑτοιμαζειν τον μελλοντα τι ληψεσθαι
ταυτα οὐν δη παντα δηλον ὁτι μηχανικωτερους των ἐπιτηδειων βουλομενος τους παιδας ποιειν και πολεμικωτερους οὑτως ἐπαιδευσεν
εἰποι δʼ ἀν οὐν τις τι δητα εἰπερ το κλεπτειν ἀγαθον ἐνομιζε πολλας πληγας ἐπεβαλλε τῳ ἁλισκομενῳ
ὁτι φημι ἐγω και τἀλλα ὁσα ἀνθρωποι διδασκουσι κολαζουσι τον μη καλως ὑπηρετουντα
κἀκεινοι οὐν τους ἁλισκομενους ὡς κακως κλεπτοντας τιμωρουνται
και ὡς πλειστους δη ἁρπασαι τυρους παρʼ Ὀρθιας καλον θεις μαστιγουν τουτους ἀλλοις ἐπεταξε τουτο δηλωσαι και ἐν τουτῳ βουλομενος ὁτι ἐστιν ὀλιγον χρονον ἀλγησαντα πολυν χρονον εὐδοκιμουντα εὐφραινεσθαι
δηλουται δε ἐν τουτῳ ὁτι και ὁπου ταχους δει ὁ βλακευων ἐλαχιστα μεν ὠφελειται πλειστα δε πραγματα λαμβανει
ὁπως δε μηδʼ εἰ ὁ παιδονομος ἀπελθοι ἐρημοι ποτε οἱ παιδες εἰεν ἀρχοντος ἐποιησε τον ἀει παροντα των πολιτων κυριον εἰναι και ἐπιταττειν τοις παισιν ὁ τι ἀν ἀγαθον δοκοιη εἰναι και κολαζειν εἰ τι ἁμαρτανοιεν
τουτο δε ποιησας διεπραξε και αἰδημονεστερους εἰναι τους παιδας
οὐδεν γαρ οὑτως αἰδουνται οὐτε παιδες οὐτε ἀνδρες ὡς τους ἀρχοντας
ὡς δε και εἰ ποτε μηδεις τυχοι ἀνηρ παρων μηδʼ ὡς ἐρημοι οἱ παιδες ἀρχοντος εἰεν ἐθηκε της ἰλης ἑκαστης τον τορωτατον των εἰρενων ἀρχειν
ὡστε οὐδεποτε ἐκει οἱ παιδες ἐρημοι ἀρχοντος εἰσι
λεκτεον δε μοι δοκει εἰναι και περι των παιδικων ἐρωτων
ἐστι γαρ τι και τουτο προς παιδειαν
οἱ μεν τοινυν ἀλλοι Ἑλληνες ἠ ὡσπερ Βοιωτοι ἀνηρ και παις συζυγεντες ὁμιλουσιν ἠ ὡσπερ Ἠλειοι δια χαριτων τῃ ὡρᾳ χρωνται
εἰσι δε και οἱ πανταπασι του διαλεγεσθαι τους ἐραστας εἰργουσιν ἀπο των παιδων
ὁ δε Λυκουργος ἐναντια και τουτοις πασι γνους εἰ μεν τις αὐτος ὠν οἱον δει ἀγασθεις ψυχην παιδος πειρῳτο ἀμεμπτον φιλον ἀποτελεσασθαι και συνειναι ἐπῃνει και καλλιστην παιδειαν ταυτην ἐνομιζεν
εἰ δε τις παιδος σωματος ὀρεγομενος φανειη αἰσχιστον τουτο θεις ἐποιησεν ἐν Λακεδαιμονι μηδεν ἡττον ἐραστας παιδικων ἀπεχεσθαι ἠ γονεις παιδων ἠ και ἀδελφοι ἀδελφων εἰς ἀφροδισια ἀπεχονται
το μεντοι ταυτα ἀπιστεισθαι ὑπο τινων οὐ θαυμαζω
ἐν πολλαις γαρ των πολεων οἱ νομοι οὐκ ἐναντιουνται ταις προς τους παιδας ἐπιθυμιαις
ἡ μεν δη παιδεια εἰρηται ἡ τε Λακωνικη και ἡ των ἀλλων Ἑλληνων
ἐξ ὁποτερας δʼ αὐτων και εὐπειθεστεροι και αἰδημονεστεροι και ὡν δει ἐγκρατεστεροι ἀνδρες ἀποτελουνται ὁ βουλομενος και ταυτα ἐπισκοπεισθω
ὁταν γε μην ἐκ παιδων εἰς το μειρακιουσθαι ἐκβαινωσι τηνικαυτα οἱ μεν ἀλλοι παυουσι μεν ἀπο παιδαγωγων παυουσι δε ἀπο διδασκαλων ἀρχουσι δε οὐδενες ἐτι αὐτων ἀλλʼ αὐτονομους ἀφιασιν
ὁ δε Λυκουργος και τουτων τἀναντια ἐγνω
καταμαθων γαρ τοις τηλικουτοις μεγιστον μεν φρονημα ἐμφυομενον μαλιστα δε ὑβριν ἐπιπολαζουσαν ἰσχυροτατας δε ἐπιθυμιας των ἡδονων παρισταμενας τηνικαυτα πλειστους μεν πονους αὐτοις ἐπεβαλε πλειστην δε ἀσχολιαν ἐμηχανησατο
ἐπιθεις δε και εἰ τις ταυτα φυγοι μηδενος ἐτι των καλων τυγχανειν ἐποιησε μη μονον τους ἐκ δημοσιου ἀλλα και τους κηδομενους ἑκαστων ἐπιμελεισθαι ὡς μη ἀποδειλιασαντες ἀδοκιμοι πανταπασιν ἐν τῃ πολει γενοιντο
προς δε τουτοις το αἰδεισθαι ἰσχυρως ἐμφυσαι βουλομενος αὐτοις και ἐν ταις ὁδοις ἐπεταξεν ἐντος μεν του ἱματιου τω χειρε ἐχειν σιγῃ δε πορευεσθαι περιβλεπειν δε μηδαμοι ἀλλʼ αὐτα τα προ των ποδων ὁραν
ἐνθα δη και δηλον γεγενηται ὁτι το ἀρρεν φυλον και εἰς το σωφρονειν ἰσχυροτερον ἐστι των της θηλειας φυσεως
ἐκεινων γουν ἡττον μεν ἀν φωνην ἀκουσαις ἠ των λιθινων ἡττον δʼ ἀν ὀμματα μετα στρεψαις ἠ των χαλκων αἰδημονεστερους δʼ ἀν αὐτους ἡγησαιο και αὐτων των ἐν τοις ὀφθαλμοις παρθενων
και ἐπειδαν εἰς το φιλιτιον γε ἀφικωνται ἀγαπητον αὐτων και το ἐρωτηθεν ἀκουσαι
και των μεν αὐ παιδισκων οὑτως ἐπεμεληθη
περι γε μην των ἡβωντων πολυ μαλιστα ἐσπουδασε νομιζων τουτους εἰ γενοιντο οἱους δει πλειστον ῥεπειν ἐπι το ἀγαθον τῃ πολει
ὁρων οὐν οἱς ἀν μαλιστα φιλονικια ἐγγενηται τουτων και χορους ἀξιακροατοτατους γιγνομενους και γυμνικους ἀγωνας ἀξιοθεατοτατους ἐνομιζεν εἰ και τους ἡβωντας συμβαλλοι εἰς ἐριν περι ἀρετης οὑτως ἀν και τουτους ἐπι πλειστον ἀφικνεισθαι ἀνδραγαθιας
ὡς οὐν τουτους αὐ συνεβαλεν ἐξηγησομαι
αἱρουνται τοινυν αὐτων οἱ ἐφοροι ἐκ των ἀκμαζοντων τρεις ἀνδρας
τουτων δʼ ἑκαστος ἀνδρας ἑκατον καταλεγει διασαφηνιζων ὁτου ἑνεκα τους μεν προτιμᾳ τους δε ἀποδοκιμαζει
οἱ οὐν μη τυγχανοντες των καλων πολεμουσι τοις τε ἀποστειλασιν αὐτους και τοις αἱρεθεισιν ἀνθʼ αὑτων και παραφυλαττουσιν ἀλληλους ἐαν τι παρα τα καλα νομιζομενα ῥᾳδιουργωσι
και αὑτη δη γιγνεται ἡ θεοφιλεστατη τε και πολιτικωτατη ἐρις ἐν ᾑ ἀποδεδεικται μεν ἁ δει ποιειν τον ἀγαθον χωρις δʼ ἑκατεροι ἀσκουσιν ὁπως ἀει κρατιστοι ἐσονται ἐαν δε τι δεῃ καθʼ ἑνα ἀρηξουσι τῃ πολει παντι σθενει ἀν
ἀναγκη δʼ αὐτοις και εὐεξιας ἐπιμελεισθαι
και γαρ πυκτευουσι δια την ἐριν ὁπου ἀν συμβαλωσι
διαλυειν μεντοι τους μαχομενους πας ὁ παραγενομενος κυριος
ἠν δε τις ἀπειθῃ τῳ διαλυοντι ἀγει αὐτον ὁ παιδονομος ἐπι τους ἐφορους
οἱ δε ζημιουσι μεγαλειως καθισταναι βουλομενοι εἰς το μηποτε ὀργην του μη πειθεσθαι τοις νομοις κρατησαι
τοις γε μην την ἡβητικην ἡλικιαν πεπερακοσιν ἐξ ὡν ἠδη και αἱ μεγισται ἀρχαι καθιστανται οἱ μεν ἀλλοι Ἑλληνες ἀφελοντες αὐτων το ἰσχυος ἐτι ἐπιμελεισθαι στρατευεσθαι ὁμως αὐτοις ἐπιταττουσιν ὁ δε Λυκουργος τοις τηλικουτοις νομιμον ἐποιησε καλλιστον εἰναι το θηραν εἰ μη τι δημοσιον κωλυοι ὁπως δυναιντο και οὑτοι μηδεν ἡττον των ἡβωντων στρατιωτικους πονους ὑποφερειν
ἁ μεν οὐν ἑκαστῃ ἡλικιᾳ ἐνομοθετησεν ὁ Λυκουργος ἐπιτηδευματα σχεδον εἰρηται
οἱαν δε και πασι διαιταν κατεσκευασε νυν πειρασομαι διηγεισθαι
Λυκουργος τοινυν παραλαβων τους Σπαρτιατας ὡσπερ τους ἀλλους Ἑλληνας οἰκοι σκηνουντας γνους ἐν τουτοις πλειστα ῥᾳδιουργεισθαι εἰς το φανερον ἐξηγαγε τα συσκηνια οὑτως ἡγουμενος ἡκιστʼ ἀν παραβαινεσθαι τα προσταττομενα
και σιτον γε ἐταξεν αὐτοις ὡς μητε ὑπερπληρουσθαι μητε ἐνδεεις γιγνεσθαι
πολλα δε και παραλογα γιγνεται ἀπο των ἀγρευομενων
οἱ δε πλουσιοι ἐστιν ὁτε και ἀρτον ἀντιπαραβαλλουσιν
ὡστε οὐτε ἐρημος ποτε ἡ τραπεζα βρωτων γιγνεται ἐστʼ ἀν διασκηνωσιν οὐτε πολυδαπανος
και μην του ποτου ἀποπαυσας τας οὐκ ἀναγκαιας ποσεις αἱ σφαλλουσι μεν σωματα σφαλλουσι δε γνωμας ἐφηκεν ὁποτε διψῳη ἑκαστος πινειν οὑτω νομιζων ἀβλαβεστατον τε και ἡδιστον ποτον γιγνεσθαι
οὑτω γε μην συσκηνουντων πως ἀν τις ἠ ὑπο λιχνειας ἠ οἰνοφλυγιας ἠ αὑτον ἠ οἰκον διαφθειρειεν
και γαρ δη ἐν μεν ταις ἀλλαις πολεσιν ὡς το πολυ οἱ ἡλικες ἀλληλοις συνεισι μεθʼ ὡνπερ και ἐλαχιστη αἰδως παραγιγνεται
ὁ δε Λυκουργος ἐν τῃ Σπαρτῃ ἀνεμειξε παιδευεσθαι τα πολλα τους νεωτερους ὑπο της των γεραιτερων ἐμπειριας
και γαρ δη ἐπιχωριον ἐν τοις φιλιτιοις λεγεσθαι ὁ τι ἀν καλως τις ἐν τῃ πολει ποιησῃ
ὡστʼ ἐκει ἡκιστα μεν ὑβριν ἡκιστα δε παροινιαν ἡκιστα δε αἰσχρουργιαν και αἰσχρολογιαν ἐγγιγνεσθαι
ἀγαθα γε μην ἀπεργαζεται και ταδε ἡ ἐξω σιτησις
περιπατειν τε γαρ ἀναγκαζονται ἐν τῃ οἰκαδε ἀφοδῳ και μην του ὑπο οἰνου μη σφαλλεσθαι ἐπιμελεισθαι εἰδοτες ὁτι οὐκ ἐνθαπερ ἐδειπνουν καταμενουσι και τῃ ὀρφνῃ ὁσα ἡμερᾳ χρηστεον
οὐδε γαρ ὑπο φανου τον ἐτι ἐμφρουρον ἐξεστι πορευεσθαι
καταμαθων γε μην ὁ Λυκουργος και ὁτι ἀπο των σιτων οἱ μεν διαπονουμενοι εὐχροι τε και εὐσαρκοι και εὐρωστοι εἰσιν οἱ δʼ ἀπονοι πεφυσημενοι τε και αἰσχροι και ἀσθενεις ἀναφαινονται οὐδε τουτου ἠμελησεν ἀλλʼ ἐννοων ὁτι και ὁταν αὐτος τις τῃ ἑαυτου γνωμῃ φιλοπονῃ ἀρκουντως το σωμα ἐχων ἀναφαινεται ἐπεταξε τον ἀει πρεσβυτατον ἐν τῳ γυμνασιῳ ἑκαστῳ ἐπιμελεισθαι ὡς μηποτε αὐτοι ἐλαττους των σιτιων γιγνεσθαι
και ἐμοι μεν οὐδʼ ἐν τουτῳ σφαληναι δοκει
οὐκ ἀν οὐν ῥᾳδιως γε τις εὑροι Σπαρτιατων οὐτε ὑγιεινοτερους οὐτε τοις σωμασι χρησιμωτερους
ὁμοιως γαρ ἀπο τε των σκελων και ἀπο χειρων και ἀπο τραχηλου γυμναζονται
ἐναντια γε μην ἐγνω και ταδε τοις πλειστοις
ἐν μεν γαρ ταις ἀλλαις πολεσι των ἑαυτου ἑκαστος και παιδων και οἰκετων και χρηματων ἀρχουσιν
ὁ δε Λυκουργος κατασκευασαι βουλομενος ὡς ἀν μηδεν βλαπτοντες ἀπολαυοιεν τι οἱ πολιται ἀλληλων ἀγαθον ἐποιησε παιδων ἑκαστον ὁμοιως των ἑαυτου και των ἀλλοτριων ἀρχειν
ὁταν δε τις εἰδῃ ὁτι οὑτοι πατερες εἰσι των παιδων ὡν αὐτος ἀρχει ἀναγκη οὑτως ἀρχειν ὡσπερ ἀν και των ἑαυτου ἀρχεσθαι βουλοιτο
ἠν δε τις παις ποτε πληγας λαβων ὑπʼ ἀλλου κατειπῃ προς τον πατερα αἰσχρον ἐστι μη οὐκ ἀλλας πληγας ἐμβαλλειν τῳ υἱει
οὑτω πιστευουσιν ἀλληλοις μηδεν αἰσχρον προσταττειν τοις παισιν
ἐποιησε δε και οἰκεταις εἰ τις δεηθειη χρησθαι και τοις ἀλλοτριοις
και κυνων δε θηρευτικων συνηψε κοινωνιαν
ὡστε οἱ μεν δεομενοι παρακαλουσιν ἐπι θηραν ὁ δε μη αὐτος σχολαζων ἡδεως ἐκπεμπει
ὁ γαρ ἀσθενησας ἠ δεηθεις ὀχηματος ἠ ταχυ ποι βουληθεις ἀφικεσθαι ἠν που ἰδῃ ἱππον ὀντα λαβων και χρησαμενος καλως ἀποκαθιστησιν
οὐ μην οὐδʼ ἐκεινο γε παρα τοις ἀλλοις εἰθισμενον ἐποιησεν ἐπιτηδευεσθαι
ὁπου γαρ ἀν ὑπο θηρας ὀψισθεντες δεηθωσι των ἐπιτηδειων ἠν μη συνεσκευασμενοι τυχωσι και ἐνταυθα ἐθηκε τους μεν πεπαμενους καταλειπειν τα πεποιημενα τους δε δεομενους ἀνοιξαντας τα σημαντρα λαβοντας ὁσων ἀν δεωνται σημηναμενους καταλιπειν
τοιγαρουν οὑτως μεταδιδοντες ἀλληλοις και οἱ τα μικρα ἐχοντες μετεχουσι παντων των ἐν τῃ χωρᾳ ὁποταν τινος δεηθωσιν
ἐναντια γε μην και ταδε τοις ἀλλοις Ἑλλησι κατεστησεν ὁ Λυκουργος ἐν τῃ Σπαρτῃ νομιμα
ἐν μεν γαρ δηπου ταις ἀλλαις πολεσι παντες χρηματιζονται ὁσον δυνανται
ὁ μεν γαρ γεωργει ὁ δε ναυκληρει ὁ δʼ ἐμπορευεται οἱ δε και ἀπο τεχνων τρεφονται
ἐν δε τῃ Σπαρτῃ ὁ Λυκουργος τοις μεν ἐλευθεροις των μεν ἀμφι χρηματισμον ἀπειπε μηδενος ἁπτεσθαι ὁσα δε ἐλευθεριαν ταις πολεσι παρασκευαζει ταυτα ἐταξε μονα ἐργα αὑτων νομιζειν
και γαρ δη τι πλουτος ἐκει γε σπουδαστεος ἐνθα ἰσα μεν φερειν εἰς τα ἐπιτηδεια ὁμοιως δε διαιτασθαι ταξας ἐποιησε μη ἡδυπαθειας ἑνεκα χρηματων ὀρεγεσθαι
ἀλλα μην οὐδʼ ἱματιων γε ἑνεκα χρηματιστεον
οὐ γαρ ἐσθητος πολυτελειᾳ ἀλλα σωματος εὐεξιᾳ κοσμουνται
οὐδε μην του γε εἰς τους συσκηνους ἑνεκα ἐχειν δαπαναν χρηματα ἁθροιστεον ἐπει το τῳ σωματι πονουντα ὠφελειν τους συνοντας εὐδοξοτερον ἐποιησεν ἠ το δαπανωντα ἐπιδειξας το μεν ψυχης το δε πλουτου ἐργον
το γε μην ἐξ ἀδικων χρηματιζεσθαι και ἐν τοις τοιουτοις διεκωλυσε
πρωτον μεν γαρ νομισμα τοιουτον κατεστησατο ὁ δεκαμνων μονον ἀν εἰς οἰκιαν εἰσελθον οὐποτε δεσποτας οὐδε οἰκετας λαθοι
και γαρ χωρας μεγαλης και ἁμαξης ἀγωγης δεοιτʼ ἀν
χρυσιον γε μην και ἀργυριον ἐρευναται και ἀν τι που φανῃ ὁ ἐχων ζημιουται
τι οὐν ἀν ἐκει χρηματισμος σπουδαζοιτο ἐνθα ἡ κτησις πλειους λυπας ἠ ἡ χρησις εὐφροσυνας παρεχει
ἀλλα γαρ ὁτι μεν ἐν Σπαρτῃ μαλιστα πειθονται ταις ἀρχαις τε και τοις νομοις ἰσμεν ἁπαντες
ἐγω μεντοι οὐδʼ ἐγχειρησαι οἰμαι προτερον τον Λυκουργον ταυτην την εὐταξιαν καθισταναι πριν ὁμογνωμονας ἐποιησατο τους κρατιστους των ἐν τῃ πολει
τεκμαιρομαι δε ταυτα ὁτι ἐν μεν ταις ἀλλαις πολεσιν οἱ δυνατωτεροι οὐδε βουλονται δοκειν τας ἀρχας φοβεισθαι ἀλλα νομιζουσι τουτο ἀνελευθερον εἰναι
ἐν δε τῃ Σπαρτῃ οἱ κρατιστοι και ὑπερχονται μαλιστα τας ἀρχας και τῳ ταπεινοι εἰναι μεγαλυνονται και τῳ ὁταν καλωνται τρεχοντες ἀλλα μη βαδιζοντες ὑπακουειν νομιζοντες ἠν αὐτοι καταρχωσι του σφοδρα πειθεσθαι ἑψεσθαι και τους ἀλλους
εἰκος δε και την της ἐφορειας δυναμιν τους αὐτους τουτους συγκατασκευασαι ἐπειπερ ἐγνωσαν το πειθεσθαι μεγιστον ἀγαθον εἰναι και ἐν πολει και ἐν στρατιᾳ και ἐν οἰκῳ
ὁσῳ γαρ μειζω δυναμιν ἐχει ἡ ἀρχη τοσουτῳ μαλλον ἀν ἡγησαντο αὐτην και καταπληξειν τους πολιτας του ὑπακουειν
ἐφοροι οὐν ἱκανοι μεν εἰσι ζημιουν ὁν ἀν βουλωνται κυριοι δʼ ἐκπραττειν παραχρημα κυριοι δε και ἀρχοντας μεταξυ και καταπαυσαι και εἰρξαι γε και περι της ψυχης εἰς ἀγωνα καταστησαι
τοσαυτην δε ἐχοντες δυναμιν οὐχ ὡσπερ αἱ ἀλλαι πολεις ἐωσι τους αἱρεθεντας ἀει ἀρχειν το ἐτος ὁπως ἀν βουλωνται ἀλλʼ ὡσπερ οἱ τυραννοι και οἱ ἐν τοις γυμνικοις ἀγωσιν ἐπισταται ἠν τινα αἰσθανωνται παρανομουντα τι εὐθυς παραχρημα κολαζουσι
πολλων δε και ἀλλων ὀντων μηχανηματων καλων τῳ Λυκουργῳ εἰς το πειθεσθαι τοις νομοις ἐθελειν τους πολιτας ἐν τοις καλλιστοις και τουτο μοι δοκει εἰναι ὁτι οὐ προτερον ἀπεδωκε τῳ πληθει τους νομους πριν ἐλθων συν τοις κρατιστοις εἰς Δελφους ἐπηρετο τον θεον εἰ λῳον και ἀμεινον εἰη τῃ Σπαρτῃ πειθομενῃ οἱς αὐτος ἐθηκε νομοις
ἐπει δε ἀνειλε τῳ παντι ἀμεινον εἰναι τοτε ἀπεδωκεν οὐ μονον ἀνομον ἀλλα και ἀνοσιον θεις το πυθοχρηστοις νομοις μη πειθεσθαι
ἀξιον δε του Λυκουργου και τοδε ἀγασθηναι το κατεργασασθαι ἐν τῃ πολει αἱρετωτερον εἰναι τον καλον θανατον ἀντι του αἰσχρου βιου
και γαρ δη ἐπισκοπων τις ἀν εὑροι μειους ἀποθνῃσκοντας τουτων ἠ των ἐκ του φοβερου ἀποχωρειν αἱρουμενων
ὡς τἀληθες εἰπειν και ἑπεται τῃ ἀρετῃ το σῳζεσθαι εἰς τον πλειω χρονον μαλλον ἠ τῃ κακιᾳ
και γαρ ῥᾳων και ἡδιων και εὐπορωτερα και ἰσχυροτερα
δηλον δε ὁτι και εὐκλεια μαλιστα ἑπεται τῃ ἀρετῃ
και γαρ συμμαχειν πως παντες τοις ἀγαθοις βουλονται
ᾑ μεντοι ὡστε ταυτα γιγνεσθαι ἐμηχανησατο και τουτο καλον μη παραλιπειν
ἐκεινος τοινυν σαφως παρεσκευασε τοις μεν ἀγαθοις εὐδαιμονιαν τοις δε κακοις κακοδαιμονιαν
ἐν μεν γαρ ταις ἀλλαις πολεσιν ὁποταν τις κακος γενηται ἐπικλησιν μονον ἐχει κακος εἰναι ἀγοραζει δε ἐν τῳ αὐτῳ ὁ κακος τἀγαθῳ και καθηται και γυμναζεται ἐαν βουληται
ἐν δε τῃ Λακεδαιμονι πας μεν ἀν τις αἰσχυνθειη τον κακον συσκηνον παραλαβειν πας δʼ ἀν ἐν παλαισματι συγγυμναστην
πολλακις δʼ ὁ τοιουτος και διαιρουμενων τους ἀντισφαιριουντας ἀχωριστος περιγιγνεται και ἐν χοροις δʼ εἰς τας ἐπονειδιστους χωρας ἀπελαυνεται και μην ἐν ὁδοις παραχωρητεον αὐτῳ και ἐν θακοις και ἐν τοις νεωτεροις ὑπαναστατεον και τας μεν προσηκουσας κορας οἰκοι θρεπτεον και ταυταις της ἀνανδριας αἰτιαν ὑφεκτεον γυναικος δε κενην ἑστιαν οὐ περιοπτεον και ἁμα τουτου ζημιαν ἀποτειστεον λιπαρον δε οὐ πλανητεον οὐδε μιμητεον τους ἀνεγκλητους ἠ πληγας ὑπο των ἀμεινονων ληπτεον
ἐγω μεν δη τοιαυτης τοις κακοις ἀτιμιας ἐπικειμενης οὐδεν θαυμαζω το προαιρεισθαι ἐκει θανατον ἀντι του οὑτως ἀτιμου τε και ἐπονειδιστου βιου
καλως δε μοι δοκει ὁ Λυκουργος νομοθετησαι και ᾑ μεχρι γηρως ἀσκοιτʼ ἀν ἀρετη
ἐπι γαρ τῳ τερματι του βιου την κρισιν της γεροντιας προσθεις ἐποιησε μηδε ἐν τῳ γηρᾳ ἀμελεισθαι την καλοκἀγαθιαν
ἀξιαγαστον δʼ αὐτου και το ἐπικουρησαι τῳ των ἀγαθων γηρᾳ
θεις γαρ τους γεροντας κυριους του περι της ψυχης ἀγωνος διεπραξεν ἐντιμοτερον εἰναι το γηρας της των ἀκμαζοντων ῥωμης
εἰκοτως δε τοι και σπουδαζεται οὑτος ὁ ἀγων μαλιστα των ἀνθρωπινων
καλοι μεν γαρ και οἱ γυμνικοι
ὁ δε περι της γεροντιας ἀγων ψυχων ἀγαθων κρισιν παρεχει
ὁσῳ οὐν κρειττων ψυχη σωματος τοσουτῳ και οἱ ἀγωνες οἱ των ψυχων ἠ οἱ των σωματων ἀξιοσπουδαστοτεροι
τοδε γε μην του Λυκουργου πως οὐ μεγαλως ἀξιον ἀγασθηναι
ὁς ἐπειδη κατεμαθεν ὁτι ὁπου οἱ βουλομενοι ἐπιμελουνται της ἀρετης οὐχ ἱκανοι εἰσι τας πατριδας αὐξειν ἐκεινος ἐν τῃ Σπαρτῃ ἠναγκασε δημοσιᾳ παντας πασας ἀσκειν τας ἀρετας
ὡσπερ οὐν οἱ ἰδιωται των ἰδιωτων διαφερουσιν ἀρετῃ οἱ ἀσκουντες των ἀμελουντων οὑτω και ἡ Σπαρτη εἰκοτως πασων των πολεων ἀρετῃ διαφερει μονη δημοσιᾳ ἐπιτηδευουσα την καλοκἀγαθιαν
οὐ γαρ κἀκεινο καλον το των ἀλλων πολεων κολαζουσων ἠν τις τι ἑτερος ἑτερον ἀδικῃ ἐκεινον ζημιας μη ἐλαττους ἐπιθειναι εἰ τις φανερος εἰη ἀμελων του ὡς βελτιστος εἰναι
ἐνομιζε γαρ ὡς ἐοικεν ὑπο μεν των ἀνδραποδιζομενων τινας ἠ ἀποστερουντων τι ἠ κλεπτοντων τους βλαπτομενους μονον ἀδικεισθαι ὑπο δε των κακων και ἀνανδρων ὁλας τας πολεις προδιδοσθαι
ὡστε εἰκοτως ἐμοιγε δοκει τουτοις μεγιστας ζημιας ἐπιθειναι
ἐπεθηκε δε και την ἀνυποστατον ἀναγκην ἀσκειν ἁπασαν πολιτικην ἀρετην
τοις μεν γαρ τα νομιμα ἐκτελουσιν ὁμοιως ἁπασι την πολιν οἰκειαν ἐποιησε και οὐδεν ὑπελογισατο οὐτε σωματων οὐτε χρηματων ἀσθενειαν
εἰ δε τις ἀποδειλιασειε του τα νομιμα διαπονεισθαι τουτον ἐκεινος ἀπεδειξε μηδε νομιζεσθαι ἐτι των ὁμοιων εἰναι
ἀλλα γαρ ὁτι μεν παλαιοτατοι οὑτοι οἱ νομοι εἰσι σαφες
ὁ γαρ Λυκουργος κατα τους Ἡρακλειδας λεγεται γενεσθαι
οὑτω δε παλαιοι ὀντες ἐτι και νυν τοις ἀλλοις καινοτατοι εἰσι
και γαρ το παντων θαυμαστοτατον ἐπαινουσι μεν παντες τα τοιαυτα ἐπιτηδευματα μιμεισθαι δε αὐτα οὐδεμια πολις ἐθελει
και ταυτα μεν δη κοινα ἀγαθα και ἐν εἰρηνῃ και ἐν πολεμῳ
εἰ δε τις βουλεται καταμαθειν ὁ τι και εἰς τας στρατειας βελτιον των ἀλλων ἐμηχανησατο ἐξεστι και τουτων ἀκουειν
πρωτον μεν τοινυν οἱ ἐφοροι προκηρυττουσι τα ἐτη εἰς ἁ δει στρατευεσθαι και ἱππευσι και ὁπλιταις ἐπειτα δε και τοις χειροτεχναις
ὡστε ὁσοισπερ ἐπι πολεως χρωνται ἀνθρωποι παντων τουτων και ἐπι στρατιας οἱ Λακεδαιμονιοι εὐπορουσι
και ὁσων δε ὀργανων ἡ στρατια κοινῃ δεηθειη ἀν ἁπαντα τα μεν ἁμαξῃ προστετακται παρεχειν τα δε ὑποζυγιῳ
οὑτω γαρ ἡκιστʼ ἀν το ἐλλειπον διαλαθοι
εἰς γε μην τον ἐν τοις ὁπλοις ἀγωνα τοιαδʼ ἐμηχανησατο στολην μεν ἐχειν φοινικιδα ταυτην νομιζων ἡκιστα μεν γυναικειᾳ κοινωνειν πολεμικωτατην δʼ εἰναι και χαλκην ἀσπιδα
και γαρ ταχιστα λαμπρυνεται και σχολαιοτατα ῥυπαινεται
ἐφηκε δε και κομαν τοις ὑπερ την ἡβητικην ἡλικιαν νομιζων οὑτω και μειζους ἀν και ἐλευθεριωτερους και γοργοτερους φαινεσθαι
οὑτω γε μην κατεσκευασμενων μορας μεν διειλεν ἑξ και ἱππεων και ὁπλιτων
ἑκαστη δε των ὁπλιτικων μορων ἐχει πολεμαρχον ἑνα λοχαγους τετταρας πεντηκοντηρας ὀκτω ἐνωμοταρχους ἑκκαιδεκα
ἐκ δε τουτων των μορων δια παρεγγυησεως καθιστανται τοτε μεν εἰς ἐνωμοτιας τοτε δε εἰς τρεις τοτε δε εἰς ἑξ
ὁ δε οἱ πλειστοι οἰονται πολυπλοκωτατην εἰναι την ἐν ὁπλοις Λακωνικην ταξιν το ἐναντιωτατον ὑπειληφασι του ὀντος
εἰσι μεν γαρ ἐν τῃ Λακωνικῃ ταξει οἱ πρωτοσταται ἀρχοντες και ὁ στιχος ἑκαστος παντʼ ἐχων ὁσα δει παρεχεσθαι
οὑτω δε ῥᾳδιον ταυτην την ταξιν μαθειν ὡς ὁστις τους ἀνθρωπους δυναται γιγνωσκειν οὐδεις ἀν ἁμαρτοι
τοις μεν γαρ ἡγεισθαι δεδοται τοις δε ἑπεσθαι τετακται
αἱ δε παραγωγαι ὡσπερ ὑπο κηρυκος ὑπο του ἐνωμοταρχου λογῳ δηλουνται και ἀραιαι τε και βαθυτεραι αἱ φαλαγγες γιγνονται
ὡν οὐδεν οὐδʼ ὁπωστιουν χαλεπον μαθειν
το μεντοι κἀν ταραχθωσι μετα του παρατυχοντος ὁμοιως μαχεσθαι ταυτην την ταξιν οὐκετι ῥᾳδιον ἐστι μαθειν πλην τοις ὑπο των του Λυκουργου νομων πεπαιδευμενοις
εὐπορωτατα δε και ἐκεινα Λακεδαιμονιοι ποιουσι τα τοις ὁπλομαχοις πανυ δοκουντα χαλεπα εἰναι
ὁταν μεν γαρ ἐπι κερως πορευωνται κατʼ οὐραν δηπου ἐνωμοτια ἐνωμοτιᾳ ἑπεται
ἐαν δʼ ἐν τῳ τοιουτῳ ἐκ του ἐναντιου πολεμια φαλαγξ ἐπιφανῃ τῳ ἐνωμοταρχῳ παρεγγυαται εἰς μετωπον παρʼ ἀσπιδα καθιστασθαι και δια παντος οὑτως ἐστʼ ἀν ἡ φαλαγξ ἐναντια καταστῃ
ἠν γε μην οὑτως ἐχοντων ἐκ του ὀπισθεν οἱ πολεμιοι ἐπιφανωσιν ἐξελιττεται ἑκαστος ὁ στιχος ἱνα οἱ κρατιστοι ἐναντιοι ἀει τοις πολεμιοις ὠσιν
ὁτι δε ὁ ἀρχων εὐωνυμος γιγνεται οὐδʼ ἐν τουτῳ μειονεκτειν ἡγουνται ἀλλʼ ἐστιν ὁτε και πλεονεκτειν
εἰ γαρ τινες κυκλουσθαι ἐπιχειροιεν οὐκ ἀν κατα τα γυμνα ἀλλα κατα τα ὡπλισμενα περιβαλλοιεν ἀν
ἠν δε ποτε ἑνεκα τινος δοκῃ συμφερειν τον ἡγεμονα δεξιον κερας ἐχειν στρεψαντες το ἀγημα ἐπι κερας ἐξελιττουσι την φαλαγγα ἐστʼ ἀν ὁ μεν ἡγεμων δεξιος ᾐ ἡ δε οὐρα εὐωνυμος γενηται
ἠν δʼ αὐ ἐκ των δεξιων πολεμιων ταξις ἐπιφαινηται ἐπι κερως πορευομενων οὐδεν ἀλλο πραγματευονται ἠ τον λοχον ἑκαστον ὡσπερ τριηρη ἀντιπρῳρον τοις ἐναντιοις στρεφουσι και οὑτως αὐ γιγνεται ὁ κατʼ οὐραν λοχος παρα δορυ
ἠν γε μην κατα τα εὐωνυμα πολεμιοι προσιωσιν οὐδε τουτʼ ἐωσιν ἀλλα προθεουσιν ἠ ἐναντιους ἀντιπαλους τους λοχους στρεφουσι
και οὑτως αὐ ὁ κατʼ οὐραν λοχος παρʼ ἀσπιδα καθισταται
ἐρω δε και ᾑ στρατοπεδευεσθαι ἐνομισε χρηναι Λυκουργος
δια μεν γαρ το τας γωνιας του τετραγωνου ἀχρηστους εἰναι κυκλον ἐστρατοπεδευσατο εἰ μη ὀρος ἀσφαλες εἰη ἠ τειχος ἠ ποταμον ὀπισθεν ἐχοιεν
φυλακας γε μην ἐποιησε μεθημερινας τας μεν παρα τα ὁπλα εἰσω βλεπουσας
οὐ γαρ πολεμιων ἑνεκα ἀλλα φιλων αὑται καθιστανται
τους γε μην πολεμιους ἱππεις φυλαττουσιν ἀπο χωριων ὡν ἀν ἐκ πλειστου προορῳεν εἰ δε τις προσιοι
νυκτωρ δε ἐξω της φαλαγγος ἐνομισεν ὑπο Σκιριτων προφυλαττεσθαι
νυν δʼ ἠδη και ὑπο ξενων
αὐτων τινες συμπαροντες το δε ἐχοντας τα δορατα ἀει περιιεναι εὐ και τουτο δει εἰδεναι ὁτι του αὐτου ἑνεκα ἐστιν οὑπερ και τους δουλους εἰργουσιν ἀπο των ὁπλων και τους ἐπι τα ἀναγκαια ἀπιοντας οὐ δει θαυμαζειν ὁτι οὐτε ἀλληλων οὐτε των ὁπλων πλεον ἠ ὁσον μη λυπειν ἀλληλους ἀπερχονται
και γαρ ταυτα ἀσφαλειας ἑνεκα ποιουσιν
μεταστρατοπεδευονται γε μην πυκνα και του σινεσθαι τους πολεμιους ἑνεκα και του ὠφελειν τους φιλους
και γυμναζεσθαι δε προαγορευεται ὑπο του νομου ἁπασι Λακεδαιμονιοις ἑωσπερ ἀν στρατευωνται
ὡστε μεγαλοπρεπεστερους μεν αὐτους ἐφʼ ἑαυτοις γιγνεσθαι ἐλευθεριωτερους δε των ἀλλων φαινεσθαι
δει δε οὐτε περιπατον οὐτε δρομον μασσω ποιεισθαι ἠ ὁσον ἀν ἡ μορα ἐφηκῃ ὁπως μηδεις των αὑτου ὁπλων πορρω γιγνηται
μετα δε τα γυμνασια καθιζειν μεν ὁ πρωτος πολεμαρχος κηρυττει
ἐκ τουτου δε ἀριστοποιεισθαι και ταχυ τον προσκοπον ἀπολυεσθαι
ἐκ τουτου δʼ αὐ διατριβαι και ἀναπαυσεις προ των ἑσπερινων γυμνασιων
μετα γε μην ταυτα δειπνοποιεισθαι κηρυττεται και ἐπειδαν ᾁσωσιν εἰς τους θεους οἱς ἀν κεκαλλιερηκοτες ὠσιν ἐπι των ὁπλων ἀναπαυεσθαι
ὁτι δε πολλα γραφω οὐ δει θαυμαζειν
ἡκιστα γαρ Λακεδαιμονιοις εὑροι ἀν τις παραλελειμμενα ἐν τοις στρατιωτικοις ὁσα δειται ἐπιμελειας
διηγησομαι δε και ἡν ἐπι στρατιας ὁ Λυκουργος βασιλει δυναμιν και τιμην κατεσκευασε
πρωτον μεν γαρ ἐπι φρουρας τρεφει ἡ πολις βασιλεα και τους συν αὐτῳ
συσκηνουσι δε αὐτῳ οἱ πολεμαρχοι ὁπως ἀει συνοντες μαλλον και κοινοβουλωσιν ἠν τι δεωνται
συσκηνουσι δε και ἀλλοι τρεις ἀνδρες των ὁμοιων
οὑτοι τουτοις ἐπιμελουνται παντων των ἐπιτηδειων ὡς μηδεμια ἀσχολια ᾐ αὐτοις των πολεμικων ἐπιμελεισθαι
ἐπαναληψομαι δε ὡς ἐξορμαται συν στρατιᾳ ὁ βασιλευς
θυει μεν γαρ πρωτον οἰκοι ὠν Διι Ἀγητορι και τοις σιοιν αὐτῳ
ἠν δε ἐνταυθα καλλιερησῃ λαβων ὁ πυρφορος πυρ ἀπο του βωμου προηγειται ἐπι τα ὁρια της χωρας
ὁ δε βασιλευς ἐκει αὐ θυεται Διι και Ἀθηνᾳ
ὁταν δε ἀμφοιν τουτοιν τοιν θεοιν καλλιερηθῃ τοτε διαβαινει τα ὁρια της χωρας
και το πυρ μεν ἀπο τουτων των ἱερων προηγειται οὐποτε ἀποσβεννυμενον σφαγια δε παντοια ἑπεται
ἀει δε ὁταν θυηται ἀρχεται μεν τουτου του ἐργου ἐτι κνεφαιος προλαμβανειν βουλομενος την του θεου εὐνοιαν
παρεισι δε περι την θυσιαν πολεμαρχοι λοχαγοι πεντηκοντηρες ξενων στρατιαρχοι στρατου σκευοφορικου ἀρχοντες και των ἀπο των πολεων δε στρατηγων ὁ βουλομενος
παρεισι δε και των ἐφορων δυο οἱ πολυπραγμονουσι μεν οὐδεν ἠν μη ὁ βασιλευς προσκαλῃ
ὁρωντες δε ὁ τι ποιει ἑκαστος παντας σωφρονιζουσιν ὡς το εἰκος
ὁταν δε τελεσθῃ τα ἱερα ὁ βασιλευς προσκαλεσας παντας παραγγελλει τα ποιητεα
ὡστε ὁρων ταυτα ἡγησαιο ἀν τους μεν ἀλλους αὐτοσχεδιαστας εἰναι των στρατιωτικων Λακεδαιμονιους δε μονους τῳ ὀντι τεχνιτας των πολεμικων
ἐπειδαν γε μην ἡγηται βασιλευς ἠν μεν μηδεις ἐναντιος φαινηται οὐδεις αὐτου προσθεν πορευεται πλην Σκιριται και οἱ προερευνωμενοι ἱππεις
ἠν δε ποτε μαχην οἰωνται ἐσεσθαι λαβων το ἀγημα της πρωτης μορας ὁ βασιλευς ἀγει στρεψας ἐπι δορυ ἐστʼ ἀν γενηται ἐν μεσῳ δυοιν μοραιν και δυοιν πολεμαρχοιν
οὑς δε δει ἐπι τουτοις τεταχθαι ὁ πρεσβυτατος των περι δαμοσιαν συνταττει
εἰσι δε οὑτοι ὁσοι ἀν συσκηνοι ὠσι των ὁμοιων και μαντεις και ἰατροι και αὐληται και οἱ του στρατου ἀρχοντες και ἐθελουσιοι ἠν τινες παρωσιν
ὡστε των δεομενων γιγνεσθαι οὐδεν ἀπορειται
μαλα δε και ταδε ὠφελιμα ὡς ἐμοι δοκει ἐμηχανησατο Λυκουργος εἰς τον ἐν ὁπλοις ἀγωνα
ὁταν γαρ ὁρωντων ἠδη των πολεμιων χιμαιρα σφαγιαζηται αὐλειν τε παντας τους παροντας αὐλητας νομος και μηδενα Λακεδαιμονιων ἀστεφανωτον εἰναι
ἐξεστι δε τῳ νεῳ και κεχριμενῳ εἰς μαχην συνιεναι και φαιδρον εἰναι και εὐδοκιμον
οὐδʼ ἀκουεται γαρ εἰς ἑκαστην πασαν την ἐνωμοτιαν ἀφʼ ἑκαστου ἐνωμοταρχου ἐξω
ὁπως δε καλως γιγνηται πολεμαρχῳ δει μελειν
ὁταν γε μην καιρος δοκῃ εἰναι στρατοπεδευεσθαι τουτου μεν δη κυριος βασιλευς και του δειξαι γε ὁπου δει
το μεντοι πρεσβειας ἀποπεμπεσθαι και φιλιας και πολεμιας τουτʼ οὐ βασιλεως
και ἀρχονται μεν παντες ἀπο βασιλεως ὁταν βουλωνται πραξαι τι
ἠν δʼ οὐν δικης δεομενος τις ἐλθῃ προς ἑλλανοδικας τουτον ὁ βασιλευς ἀποπεμπει ἠν δε χρηματων προς ταμιας ἠν δε ληιδα ἀγων προς λαφυροπωλας
οὑτω δε πραττομενων βασιλει οὐδεν ἀλλο ἐργον καταλειπεται ἐπι φρουρας ἠ ἱερει μεν τα προς τους θεους εἰναι στρατηγῳ δε τα προς τους ἀνθρωπους
εἰ δε τις με ἐροιτο εἰ και νυν ἐτι μοι δοκουσιν οἱ Λυκουργου νομοι ἀκινητοι διαμενειν τουτο μα Δια οὐκ ἀν ἐτι θρασεως εἰποιμι
οἰδα γαρ προτερον μεν Λακεδαιμονιους αἱρουμενους οἰκοι τα μετρια ἐχοντας ἀλληλοις συνειναι μαλλον ἠ ἁρμοζοντας ἐν ταις πολεσι και κολακευομενους διαφθειρεσθαι
και προσθεν μεν οἰδα αὐτους φοβουμενους χρυσιον ἐχοντας φαινεσθαι
νυν δʼ ἐστιν οὑς και καλλωπιζομενους ἐπι τῳ κεκτησθαι
ἐπισταμαι δε και προσθεν τουτου ἑνεκα ξενηλασιας γιγνομενας και ἀποδημειν οὐκ ἐξον ὁπως μη ῥᾳδιουργιας οἱ πολιται ἀπο των ξενων ἐμπιμπλαιντο
νυν δʼ ἐπισταμαι τους δοκουντας πρωτους εἰναι ἐσπουδακοτας ὡς μηδεποτε παυωνται ἁρμοζοντες ἐπι ξενης
και ἠν μεν ὁτε ἐπεμελουντο ὁπως ἀξιοι εἰεν ἡγεισθαι
νυν δε πολυ μαλλον πραγματευονται ὁπως ἀρξουσιν ἠ ὁπως ἀξιοι τουτων ἐσονται
τοιγαρουν οἱ Ἑλληνες προτερον μεν ἰοντες εἰς Λακεδαιμονα ἐδεοντο αὐτων ἡγεισθαι ἐπι τους δοκουντας ἀδικειν
νυν δε πολλοι παρακαλουσιν ἀλληλους ἐπι το διακωλυειν ἀρξαι παλιν αὐτους
οὐδεν μεντοι δει θαυμαζειν τουτων των ἐπιψογων αὐτοις γιγνομενων ἐπειδη φανεροι εἰσιν οὐτε τῳ θεῳ πειθομενοι οὐτε τοις Λυκουργου νομοις
βουλομαι δε και ἁς βασιλει προς την πολιν συνθηκας ὁ Λυκουργος ἐποιησε διηγησασθαι
μονη γαρ δη αὑτη ἀρχη διατελει οἱαπερ ἐξ ἀρχης κατεσταθη
τας δε ἀλλας πολιτειας εὑροι ἀν τις μετακεκινημενας και ἐτι και νυν μετακινουμενας
ἐθηκε γαρ θυειν μεν βασιλεα προ της πολεως τα δημοσια ἁπαντα ὡς ἀπο του θεου ὀντα και στρατιαν ὁποι ἀν ἡ πολις ἐκπεμπῃ ἡγεισθαι
ἐδωκε δε και γερα ἀπο των θυομενων λαμβανειν και γην δε ἐν πολλαις των περιοικων πολεων ἀπεδειξεν ἐξαιρετον τοσαυτην ὡστε μητʼ ἐνδεισθαι των μετριων μητε πλουτῳ ὑπερφερειν
ὁπως δε και οἱ βασιλεις ἐξω σκηνοιεν σκηνην αὐτοις δημοσιαν ἀπεδειξε και διμοιριᾳ γε ἐπι τῳ δειπνῳ ἐτιμησεν οὐχ ἱνα διπλασια καταφαγοιεν ἀλλʼ ἱνα και ἀπο τουδε τιμησαι ἐχοιεν εἰ τινα βουλοιντο
ἐδωκε δʼ αὐ και συσκηνους δυο ἑκατερῳ προσελεσθαι οἱ δη και Πυθιοι καλουνται
ἐδωκε δε και πασων των συων ἀπο τοκου χοιρον λαμβανειν ὡς μηποτε ἀπορησαι βασιλευς ἱερων ἠν τι δεηθῃ θεοις συμβουλευσασθαι
και προς τῃ οἰκιᾳ δε λιμνη ὑδατος ἀφθονιαν παρεχει
ὁτι δε και τουτο προς πολλα χρησιμον οἱ μη ἐχοντες αὐτο μαλλον γιγνωσκουσι
και ἑδρας δε παντες ὑπανιστανται βασιλει πλην οὐκ ἐφοροι ἀπο των ἐφορικων διφρων
και ὁρκους δε ἀλληλοις κατα μηνα ποιουνται ἐφοροι μεν ὑπερ της πολεως βασιλευς δε ὑπερ ἑαυτου
ὁ δε ὁρκος ἐστι τῳ μεν βασιλει κατα τους της πολεως κειμενους νομους βασιλευσειν τῃ δε πολει ἐμπεδορκουντος ἐκεινου ἀστυφελικτον την βασιλειαν παρεξειν
αὑται μεν οὐν αἱ τιμαι οἰκοι ζωντι βασιλει δεδονται οὐδεν τι πολυ ὑπερφερουσαι των ἰδιωτικων
οὐ γαρ ἐβουληθη οὐτε τοις βασιλευσι τυραννικον φρονημα παραστησαι οὐτε τοις πολιταις φθονον ἐμποιησαι της δυναμεως
αἱ δε τελευτησαντι τιμαι βασιλει δεδονται τῃδε βουλονται δηλουν οἱ Λυκουργου νομοι ὁτι οὐχ ὡς ἀνθρωπους ἀλλʼ ὡς ἡρωας τους Λακεδαιμονιων βασιλεις προτετιμηκασι
