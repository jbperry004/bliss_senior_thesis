ἐγω μεν τουτο ἀει ποτε νομιζω ὁποιοι τινες ἀν οἱ προσταται ὠσι τοιαυτας και τας πολιτειας γιγνεσθαι
ἐπει δε των Ἀθηνησι προεστηκοτων ἐλεγον τινες ὡς γιγνωσκουσι μεν το δικαιον οὐδενος ἡττον των ἀλλων ἀνθρωπων δια δε την του πληθους πενιαν ἀναγκαζεσθαι ἐφασαν ἀδικωτεροι εἰναι περι τας πολεις ἐκ τουτου ἐπεχειρησα σκοπειν εἰ πῃ δυναιντʼ ἀν οἱ πολιται διατρεφεσθαι ἐκ της ἑαυτων ὁθενπερ και δικαιοτατον νομιζων εἰ τουτο γενοιτο ἁμα τῃ τε πενιᾳ αὐτων ἐπικεκουρησθαι ἀν και τῳ ὑποπτους τοις Ἑλλησιν εἰναι
σκοπουντι δη μοι ἁ ἐπενοησα τουτο μεν εὐθυς ἀνεφαινετο ὁτι ἡ χωρα πεφυκεν οἱα πλειστας προσοδους παρεχεσθαι
ὁπως δε γνωσθῃ ὁτι ἀληθες τουτο λεγω πρωτον διηγησομαι την φυσιν της Ἀττικης
οὐκουν το μεν τας ὡρας ἐνθαδε πρᾳοτατας εἰναι και αὐτα τα γιγνομενα μαρτυρει
ἁ γουν πολλαχου οὐδε βλαστανειν δυναιτʼ ἀν ἐνθαδε καρποφορει
ὡσπερ δε ἡ γη οὑτω και ἡ περι την χωραν θαλαττα παμφορωτατη ἐστιν
και μην ὁσαπερ οἱ θεοι ἐν ταις ὡραις ἀγαθα παρεχουσι και ταυτα παντα ἐνταυθα πρῳαιτατα μεν ἀρχεται ὀψιαιτατα δε ληγει
οὐ μονον δε κρατει τοις ἐπʼ ἐνιαυτον θαλλουσι τε και γηρασκουσιν ἀλλα και ἀιδια ἀγαθα ἐχει ἡ χωρα
πεφυκε μεν γαρ λιθος ἐν αὐτῃ ἀφθονος ἐξ οὑ καλλιστοι μεν ναοι καλλιστοι δε βωμοι γιγνονται εὐπρεπεστατα δε θεοις ἀγαλματα
πολλοι δʼ αὐτου και Ἑλληνες και βαρβαροι προσδεονται
ἐστι δε και γη ἡ σπειρομενη μεν οὐ φερει καρπον ὀρυττομενη δε πολλαπλασιους τρεφει ἠ εἰ σιτον ἐφερε
και μην ὑπαργυρος ἐστι σαφως θειᾳ μοιρᾳ
πολλων γουν πολεων παροικουσων και κατα γην και κατα θαλατταν εἰς οὐδεμιαν τουτων οὐδε μικρα φλεψ ἀργυριτιδος διηκει
οὐκ ἀν ἀλογως δε τις οἰηθειη της Ἑλλαδος και πασης δε της οἰκουμενης ἀμφι τα μεσα οἰκεισθαι την πολιν
ὁσῳ γαρ ἀν τινες πλεον ἀπεχωσιν αὐτης τοσουτῳ χαλεπωτεροις ἠ ψυχεσιν ἠ θαλπεσιν ἐντυγχανουσιν
ὁποσοι τʼ ἀν αὐ βουληθωσιν ἀπʼ ἐσχατων της Ἑλλαδος ἐπʼ ἐσχατα ἀφικεσθαι παντες οὑτοι ὡσπερ κυκλου τορνον τας Ἀθηνας ἠ παραπλεουσιν ἠ παρερχονται
και μην οὐ περιρρυτος γε οὐσα ὁμως ὡσπερ νησος πασιν ἀνεμοις προσαγεται τε ὡν δειται και ἀποπεμπεται ἁ βουλεται
και κατα γην δε πολλα δεχεται ἐμποριᾳ
ἐτι δε ταις μεν πλεισταις πολεσι βαρβαροι προσοικουντες πραγματα παρεχουσιν
Ἀθηναις δε γειτονευουσιν αἱ και αὐται πλειστον ἀπεχουσι των βαρβαρων
τουτων μεν οὐν ἁπαντων ὡσπερ εἰπον νομιζω αὐτην την χωραν αἰτιαν εἰναι
εἰ δε προς τοις αὐτοφυεσιν ἀγαθοις πρωτον μεν των μετοικων ἐπιμελεια γενοιτο
αὑτη γαρ ἡ προσοδος των καλλιστων ἐμοιγε δοκει εἰναι ἐπειπερ αὐτοι αὑτους τρεφοντες και πολλα ὠφελουντες τας πολεις οὐ λαμβανουσι μισθον ἀλλα μετοικιον προσφερουσιν
ἐπιμελεια γε μην ἡδʼ ἀν ἀρκειν μοι δοκει εἰ ἀφελοιμεν μεν ὁσα μηδεν ὠφελουντα την πολιν ἀτιμιας δοκει τοις μετοικοις παρεχειν ἀφελοιμεν δε και το συστρατευεσθαι ὁπλιτας μετοικους τοις ἀστοις
μεγας μεν γαρ ὁ κινδυνος ἀποντι
μεγα δε και το ἀπο των τεκνων και των οἰκιων ἀπιεναι
ἀλλα μην και ἡ πολις γʼ ἀν ὠφεληθειη εἰ οἱ πολιται μετʼ ἀλληλων στρατευοιντο μαλλον ἠ εἰ συνταττοιντο αὐτοις ὡσπερ νυν Λυδοι και Φρυγες και Συροι και ἀλλοι παντοδαποι βαρβαροι
προς δε τῳ ἀγαθῳ τῳ τουτους ἐκ του συνταττεσθαι ἀφεθηναι και κοσμος ἀν τῃ πολει εἰη εἰ δοκοιεν Ἀθηναιοι εἰς τας μαχας αὑτοις μαλλον πιστευειν ἠ ἀλλοδαποις
και μεταδιδοντες δʼ ἀν μοι δοκουμεν τοις μετοικοις των τʼ ἀλλων ὡν καλον μεταδιδοναι και του ἱππικου εὐνουστερους ἀν ποιεισθαι και ἁμα ἰσχυροτεραν ἀν και μειζω την πολιν ἀποδεικνυναι
εἰτα ἐπειδη και πολλα οἰκιων ἐρημα ἐστιν ἐντος των τειχων και οἰκοπεδα εἰ ἡ πολις διδοιη οἰκοδομησομενοις ἐγκεκτησθαι οἱ ἀν αἰτουμενοι ἀξιοι δοκωσιν εἰναι πολυ ἀν οἰομαι και δια ταυτα πλειους τε και βελτιους ὀρεγεσθαι της Ἀθηνησιν οἰκησεως
και εἰ μετοικοφυλακας γε ὡσπερ ὀρφανοφυλακας ἀρχην καθισταιμεν και τουτοις τιμη τις ἐπειη οἱτινες πλειστους μετοικους ἀποδειξειαν και τουτο εὐνουστερους ἀν τους μετοικους ποιοιη και ὡς το εἰκος παντες ἀν οἱ ἀπολιδες της Ἀθηνησι μετοικιας ὀρεγοιντο και τας προσοδους ἀν αὐξοιεν
ὡς γε μην και ἐμπορευεσθαι ἡδιστη τε και κερδαλεωτατη ἡ πολις νυν ταυτα λεξω
πρωτον μεν γαρ δηπου ναυσι καλλιστας και ἀσφαλεστατας ὑποδοχας ἐχει ὁπου γʼ ἐστιν εἰσορμισθεντας ἀδεως ἑνεκα χειμωνος ἀναπαυεσθαι
ἀλλα μην και τοις ἐμποροις ἐν μεν ταις πλεισταις των πολεων ἀντιφορτιζεσθαι τι ἀναγκη
νομισμασι γαρ οὐ χρησιμοις ἐξω χρωνται
ἐν δε ταις Ἀθηναις πλειστα μεν ἐστιν ἀντεξαγειν ὡν ἀν δεωνται ἀνθρωποι ἠν δε μη βουλωνται ἀντιφορτιζεσθαι και οἱ ἀργυριον ἐξαγοντες καλην ἐμποριαν ἐξαγουσιν
ὁπου γαρ ἀν πωλωσιν αὐτο πανταχου πλεον του ἀρχαιου λαμβανουσιν
εἰ δε και τῃ του ἐμποριου ἀρχῃ ἀθλα προτιθειη τις ὁστις δικαιοτατα και ταχιστα διαιροιη τα ἀμφιλογα ὡς μη ἀπο κωλυεσθαι ἀποπλειν τον βουλομενον πολυ ἀν και δια ταυτα πλειους τε και ἡδιον ἐμπορευοιντο
ἀγαθον δε και καλον και προεδριαις τιμασθαι ἐμπορους και ναυκληρους και ἐπι ξενια γʼ ἐστιν ὁτε καλεισθαι οἱ ἀν δοκωσιν ἀξιολογοις και πλοιοις και ἐμπορευμασιν ὠφελειν την πολιν
ταυτα γαρ τιμωμενοι οὐ μονον του κερδους ἀλλα και της τιμης ἑνεκεν ὡς προς φιλους ἐπισπευδοιεν ἀν
ὁσῳ γε μην πλειους εἰσοικιζοιντο τε και ἀφικνοιντο δηλον ὁτι τοσουτῳ ἀν πλεον και εἰσαγοιτο και ἐξαγοιτο και ἐκπεμποιτο και πωλοιτο και μισθοφοροιτο και τελεσφοροιη
εἰς μεν οὐν τας τοιαυτας αὐξησεις των προσοδων οὐδε προδαπανησαι δει οὐδεν ἀλλʼ ἠ ψηφισματα τε φιλανθρωπα και ἐπιμελειας
ὁσαι δʼ ἀν ἀλλαι δοκουσι μοι προσοδοι γιγνεσθαι γιγνωσκω ὁτι ἀφορμης δεησει εἰς αὐτας
οὐ μεντοι δυσελπις εἰμι το μη οὐχι προθυμως ἀν τους πολιτας εἰς τα τοιαυτα εἰσφερειν ἐνθυμουμενος ὡς πολλα μεν εἰσηνεγκεν ἡ πολις ὁτε Ἀρκασιν ἐβοηθει ἐπι Λυσιστρατου ἡγουμενου πολλα δε ἐπι Ἡγησιλεω
ἐπισταμαι δε και τριηρεις πολλακις ἐκπεμπομενας συν πολλῃ δαπανῃ και ταυτας γενομενας τουτου μεν ἀδηλου ὀντος εἰτε βελτιον εἰτε κακιον ἐσται ἐκεινου δε δηλου ὁτι οὐδεποτε ἀποληψονται ἁ ἀν εἰσενεγκωσιν οὐδε μεθεξουσιν ὡν ἀν εἰσενεγκωσι
κτησιν δε ἀπʼ οὐδενος ἀν οὑτω καλην κτησαιντο ὡσπερ ἀφʼ οὑ ἀν προτελεσωσιν εἰς την ἀφορμην
ᾡ μεν γαρ ἀν δεκα μναι εἰσφορα γενηται ὡσπερ ναυτικον σχεδον ἐπιπεμπτον αὐτῳ γιγνεται τριωβολον της ἡμερας λαμβανοντι
ᾡ δε γʼ ἀν πεντε μναι πλεον ἠ ἐπιτριτον
οἱ δε γε πλειστοι Ἀθηναιων πλειονα ληψονται κατʼ ἐνιαυτον ἠ ὁσα ἀν εἰσενεγκωσιν
οἱ γαρ μναν προτελεσαντες ἐγγυς δυοιν μναιν προσοδον ἑξουσι και ταυτα ἐν πολει ὁ δοκει των ἀνθρωπινων ἀσφαλεστατον τε και πολυχρονιωτατον εἰναι
οἰμαι δε ἐγωγε εἰ μελλοιεν ἀναγραφησεσθαι εὐεργεται εἰς τον ἁπαντα χρονον και ξενους ἀν πολλους εἰσενεγκειν ἐστι δʼ ἁς ἀν και πολεις της ἀναγραφης ὀρεγομενας
ἐλπιζω δε και βασιλεας ἀν τινας και τυραννους και σατραπας ἐπιθυμησαι μετασχειν ταυτης της χαριτος
ὁποτε γε μην ἀφορμη ὑπαρχοι καλον μεν και ἀγαθον ναυκληροις οἰκοδομειν καταγωγια περι λιμενας προς τοις ὑπαρχουσι καλον δε και ἐμποροις ἐπι προσηκοντας τοπους ἐπʼ ὠνῃ τε και πρασει και τοις εἰσαφικνουμενοις δε δημοσια καταγωγια
εἰ δε και τοις ἀγοραιοις οἰκησεις τε και πωλητηρια κατασκευασθειη και ἐν Πειραιει και ἐν τῳ ἀστει ἁμα τʼ ἀν κοσμος εἰη τῃ πολει και πολλαι ἀν ἀπο τουτων προσοδοι γιγνοιντο
ἀγαθον δε μοι δοκει εἰναι πειραθηναι εἰ και ὡσπερ τριηρεις δημοσιας ἡ πολις κεκτηται οὑτω και ὁλκαδας δημοσιας δυνατον ἀν γενοιτο κτησασθαι και ταυτας ἐκμισθουν ἐπʼ ἐγγυητων ὡσπερ και τἀλλα δημοσια
εἰ γαρ και τουτο οἱον τε ὀν φανειη πολλη ἀν και ἀπο τουτων προσοδος γιγνοιτο
τα γε μην ἀργυρεια εἰ κατασκευασθειη ὡς δει παμπολλα ἀν νομιζω χρηματα ἐξ αὐτων και ἀνευ των ἀλλων προσοδων προσιεναι
βουλομαι δε και τοις μη εἰδοσι την τουτων δυναμιν δηλωσαι
ταυτην γαρ γνοντες και ὁπως χρησθαι δει αὐτοις ἀμεινον ἀν βουλευοισθε
οὐκουν ὁτι μεν πανυ παλαι ἐνεργα ἐστι πασι σαφες
οὐδεις γουν οὐδε πειραται λεγειν ἀπο ποιου χρονου ἐπεχειρηθη
οὑτω δε παλαι ὀρυττομενης τε και ἐκφορουμενης της ἀργυριτιδος κατανοησατε τι μερος οἱ ἐκβεβλημενοι σωροι των αὐτοφυων τε και ὑπαργυρων λοφων
οὐδε μην ὁ ἀργυρωδης τοπος εἰς μειον τι συστελλομενος ἀλλʼ ἀει ἐπι πλεον ἐκτεινομενος φανερος ἐστιν
ἐν ᾡ γε μην χρονῳ οἱ πλειστοι ἀνθρωποι ἐγενοντο ἐν αὐτοις οὐδεις πωποτε ἐργου ἠπορησεν ἀλλʼ ἀει τα ἐργα των ἐργαζομενων περιην
και νυν δε οἱ κεκτημενοι ἐν τοις μεταλλοις ἀνδραποδα οὐδεις του πληθους ἀφαιρει ἀλλʼ ἀει προσκταται ὁποσα ἀν πλειστα δυνηται
και γαρ δη ὁταν μεν ὀλιγοι ὀρυττωσι και ζητωσιν ὀλιγα οἰμαι και τα χρηματα εὑρισκεται
ὁταν δε πολλοι πολλαπλασια ἡ ἀργυριτις ἀναφαινεται
ὡστε ἐν μονῳ τουτῳ ὡν ἐγω οἰδα ἐργων οὐδε φθονει οὐδεις τοις ἐπικατασκευαζομενοις
ἐτι δε οἱ μεν ἀγρους κεκτημενοι παντες ἐχοιεν ἀν εἰπειν ὁποσα ζευγη ἀρκει εἰς το χωριον και ὁποσοι ἐργαται
ἠν δʼ ἐπι πλεον των ἱκανων ἐμβαλλῃ τις ζημιαν λογιζονται
ἐν δε τοις ἀργυρειοις ἐργοις παντες δη φασιν ἐνδεισθαι ἐργατων
και γαρ οὐδʼ ὡσπερ ὁταν πολλοι χαλκοτυποι γενωνται ἀξιων γενομενων των χαλκευτικων ἐργων καταλυονται οἱ χαλκοτυποι και οἱ σιδηρεις γε ὡσαυτως
και ὁταν γε πολυς σιτος και οἰνος γενηται ἀξιων ὀντων των καρπων ἀλυσιτελεις αἱ γεωργιαι γιγνονται ὡστε πολλοι ἀφεμενοι του την γην ἐργαζεσθαι ἐπʼ ἐμποριας και καπηλειας και τοκισμους τρεπονται
ἀργυριτις δε ὁσῳ ἀν πλειων φαινηται και ἀργυριον πλεον γιγνηται τοσουτῳ πλειονες ἐπι το ἐργον τουτο ἐρχονται
και γαρ δη ἐπιπλα μεν ἐπειδαν ἱκανα τις κτησηται τῃ οἰκιᾳ οὐ μαλα ἐτι προσωνουνται
ἀργυριον δε οὐδεις πω οὑτω πολυ ἐκτησατο ὡστε μηκετι προσδεισθαι
ἀλλʼ ἠν τισι γενηται παμπληθες το περιττευον κατορυττοντες οὐδεν ἡττον ἡδονται ἠ χρωμενοι αὐτῳ
και μην ὁταν γε εὐ πραττωσιν αἱ πολεις ἰσχυρως οἱ ἀνθρωποι ἀργυριου δεονται
οἱ μεν γαρ ἀνδρες ἀμφι ὁπλα τε καλα και ἱππους ἀγαθους τε και οἰκιας και κατασκευας μεγαλοπρεπεις βουλονται δαπαναν αἱ δε γυναικες εἰς ἐσθητα πολυτελη και χρυσουν κοσμον τρεπονται
ὁταν τε αὐ νοσησωσιν αἱ πολεις ἠ ἀφοριαις καρπων ἠ πολεμῳ ἐτι και πολυ μαλλον ἀργου της γης γιγνομενης και εἰς ἐπιτηδεια και εἰς ἐπικουρους νομισματος δεονται
εἰ δε τις φησειε και χρυσιον μηδεν ἡττον χρησιμον εἰναι ἠ ἀργυριον τουτῳ μεν οὐκ ἀντιλεγω ἐκεινο μεντοι οἰδα ὁτι και χρυσιον ὁταν πολυ παραφανῃ αὐτο μεν ἀτιμοτερον γιγνεται το δε ἀργυριον τιμιωτερον ποιει
ταυτα μεν οὐν ἐδηλωσα τουτου ἑνεκα ὁπως θαρρουντες μεν ὁτι πλειστους ἀνθρωπους ἐπι τα ἀργυρεια ἀγωμεν θαρρουντες δε κατασκευαζωμεθα ἐν αὐτοις ὡς οὐτε ἐπιλειψουσης ποτε της ἀργυριτιδος οὐτε του ἀργυριου ἀτιμου ποτε ἐσομενου
δοκει δε μοι και ἡ πολις προτερα ἐμου ταυτʼ ἐγνωκεναι
παρεχει γουν ἐπι ἰσοτελειᾳ και των ξενων τῳ βουλομενῳ ἐργαζεσθαι ἐν τοις μεταλλοις
ἱνα δε και σαφεστερον περι της τροφης εἰπω νυν διηγησομαι ὡς κατασκευασθεντα τα ἀργυρεια ὠφελιμωτατʼ ἀν εἰη τῃ πολει
ἀπʼ αὐτων μεν οὐν ἐγωγε ἀφʼ ὡν μελλω λεγειν οὐδεν τι ἀξιω θαυμαζεσθαι ὡς δυσευρετον τι ἐξηυρηκως
τα μεν γαρ ὡν λεξω και νυν ἐτι παντες ὁρωμεν τα δε παροιχομενα παντες κατα ταὐτα αὐ ἀκουομεν
της μεντοι πολεως πανυ ἀξιον θαυμασαι το αἰσθανομενην πολλους πλουτιζομενους ἐξ αὐτης ἰδιωτας μη μιμεισθαι τουτους
παλαι μεν γαρ δηπου οἱς μεμεληκεν ἀκηκοαμεν ὁτι Νικιας ποτε ὁ Νικηρατου ἐκτησατο ἐν τοις ἀργυρειοις χιλιους ἀνθρωπους οὑς ἐκεινος Σωσιᾳ τῳ Θρᾳκι ἐξεμισθωσεν ἐφʼ ᾡ ὀβολον μεν ἀτελη ἑκαστου της ἡμερας ἀποδιδοναι τον δʼ ἀριθμον ἰσους ἀει παρεχειν
ἐγενετο δε και Ἱππονικῳ ἑξακοσια ἀνδραποδα κατα τον αὐτον τροπον τουτον ἐκδεδομενα ἁ προσεφερε μναν ἀτελη της ἡμερας Φιλημονιδῃ δε τριακοσια ἁ ἡμιμναιον ἀλλοις δε γε ὡς οἰομαι δυναμις ἑκαστοις ὑπηρχεν
ἀταρ τι τα παλαια δει λεγειν
και γαρ νυν πολλοι εἰσιν ἐν τοις ἀργυρειοις ἀνθρωποι οὑτως ἐκδεδομενοι
περαινομενων γε μην ὡν λεγω τουτʼ ἀν μονον καινον γενοιτο εἰ ὡσπερ οἱ ἰδιωται κτησαμενοι ἀνδραποδα προσοδον ἀεναον κατεσκευασμενοι εἰσιν οὑτω και ἡ πολις κτῳτο δημοσια ἀνδραποδα ἑως γιγνοιτο τρια ἑκαστῳ Ἀθηναιων
εἰ δε δυνατα λεγομεν καθʼ ἑν ἑκαστον αὐτων σκοπων ὁ βουλομενος κρινετω
οὐκουν τιμην μεν ἀνθρωπων εὐδηλον ὁτι μαλλον ἀν το δημοσιον δυναιτο ἠ οἱ ἰδιωται παρασκευασασθαι
τῃ γε μην βουλῃ ῥᾳδιον και κηρυξαι ἀγειν τον βουλομενον ἀνδραποδα και τα προσαχθεντα πριασθαι
ἐπειδαν δε ὠνηθῃ τι ἀν ἡττον μισθοιτο τις παρα του δημοσιου ἠ παρα των ἰδιωτων ἐπι τοις αὐτοις μελλων ἑξειν
μισθουνται γουν και τεμενη και ἱερα και οἰκιας και τελη ὠνουνται παρα της πολεως
ὁπως γε μην τα ὠνηθεντα σῳζηται τῳ δημοσιῳ ἐστι λαμβανειν ἐγγυους παρα των μισθουμενων ὡσπερ και παρα των ὠνουμενων τα τελη
ἀλλα μην και ἀδικησαι γε ῥᾳον τῳ τελος πριαμενῳ ἠ τῳ ἀνδραποδα μισθουμενῳ
ἀργυριον μεν γαρ πως και φωρασειεν ἀν τις το δημοσιον ἐξαγομενον ὁμοιου του ἰδιου ὀντος αὐτῳ
ἀνδραποδα δε σεσημασμενα τῳ δημοσιῳ σημαντρῳ και προκειμενης ζημιας τῳ τε πωλουντι και τῳ ἐξαγοντι πως ἀν τις ταυτα κλεψειεν
οὐκουν μεχρι μεν τουτου δυνατον φαινεται τῃ πολει εἰναι το ἀνθρωπους και κτησασθαι και φυλαξαι
εἰ δʼ αὐ τις τουτʼ ἐνθυμειται πως ἐπειδαν πολλοι ἐργαται γενωνται πολλοι φανουνται και οἱ μισθωσομενοι ἐκεινο κατανοησας θαρρειτω ὁτι πολλοι μεν των κατεσκευασμενων προσμισθωσονται τους δημοσιους πολλα γαρ ἐστι τα ὑπαρχοντα πολλοι δʼ εἰσι και αὐτων των ἐν τοις ἐργοις γηρασκοντες πολλοι δε και ἀλλοι και Ἀθηναιοι και ξενοι οἱ τῳ σωματι μεν οὐτε βουλοιντʼ ἀν οὐτε δυναιντʼ ἀν ἐργαζεσθαι τῃ δε γνωμῃ ἐπιμελομενοι ἡδεως ἀν τα ἐπιτηδεια ποριζοιντο
ἠν γε μεντοι το πρωτον συστῃ διακοσια και χιλια ἀνδραποδα εἰκος ἠδη ἀπʼ αὐτης της προσοδου ἐν ἐτεσι πεντε ἠ ἑξ μη μειον ἀν των ἑξακισχιλιων γενεσθαι
ἀπο γε μην τουτου του ἀριθμου ἠν ὀβολον ἑκαστος ἀτελη της ἡμερας προσφερῃ ἡ μεν προσοδος ἑξηκοντα ταλαντα του ἐνιαυτου
ἀπο δε τουτων ἠν εἰς ἀλλα ἀνδραποδα τιθηται εἰκοσι τοις τετταρακοντα ἠδη ἐξεσται τῃ πολει χρησθαι εἰς ἀλλο ὁ τι ἀν δεῃ
ὁταν δε γε μυρια ἀναπληρωθῃ ἑκατον ταλαντα ἡ προσοδος ἐσται
ὁτι δε δεξεται πολλαπλασια τουτων μαρτυρησαιεν ἀν μοι εἰ τινες ἐτι εἰσι των μεμνημενων ὁσον το τελος ηὑρισκε των ἀνδραποδων προ των ἐν Δεκελειᾳ
μαρτυρει δε κἀκεινο ὁτι εἰργασμενων ἀνθρωπων ἐν τοις ἀργυρειοις ἐν τῳ παντι χρονῳ ἀναριθμητων νυν οὐδεν διαφερει τα ἀργυρεια ἠ οἱα οἱ προγονοι ἡμων ὀντα ἐμνημονευον αὐτα
και τα νυν δε γιγνομενα παντα μαρτυρει ὁτι οὐκ ἀν ποτε πλειω ἀνδραποδα ἐκει γενοιτο ἠ ὁσων ἀν τα ἐργα δειται
οὐτε γαρ βαθους περας οὐτε ὑπονομων οἱ ὀρυττοντες εὑρισκουσι
και μην καινοτομειν γε οὐδεν ἡττον ἐξεστι νυν ἠ προτερον
οὐ τοινυν οὐδʼ εἰπειν ἀν ἐχοι εἰδως οὐδεις ποτερον ἐν τοις κατατετμημενοις πλειων ἀργυριτις ἠ ἐν τοις ἀτμητοις ἐστι
τι δητα φαιη ἀν τις οὐ και νυν ὡσπερ ἐμπροσθεν πολλοι καινοτομουσιν
ὁτι πενεστεροι μεν νυν εἰσιν οἱ περι τα μεταλλα
ὁ μεν γαρ εὑρων ἀγαθην ἐργασιαν πλουσιος γιγνεται ὁ δε μη εὑρων παντα ἀπολλυσιν ὁσα ἀν δαπανησῃ
εἰς τουτον οὐν τον κινδυνον οὐ μαλα πως ἐθελουσιν οἱ νυν ἰεναι
ἐγω μεντοι ἐχειν μοι δοκω και περι τουτου συμβουλευσαι ὡς ἀν ἀσφαλεστατα καινοτομοιτο
εἰσι μεν γαρ δηπου Ἀθηναιων δεκα φυλαι
εἰ δʼ ἡ πολις δοιη ἑκαστῃ αὐτων ἰσα ἀνδραποδα αἱ δε κοινωσαμεναι την τυχην καινοτομοιεν οὑτως ἀν εἰ μια εὑροι
πασαις ἀν λυσιτελες ἀποδειξειεν εἰ δε δυο ἠ τρεις ἠ τετταρες ἠ αἱ ἡμισειαι εὑροιεν δηλον ὁτι ἐτι λυσιτελεστερα ἀν τα ἐργα ταυτα γιγνοιτο
το γε μην πασας ἀποτυχειν οὐδενι των παρεληλυθοτων ἐοικος
οἱον τε δη οὑτως και ἰδιωτας συνισταμενους και κοινουμενους την τυχην ἀσφαλεστερον κινδυνευειν
μηδε μεντοι τουτο φοβεισθε ὡς ἠ το δημοσιον οὑτω κατασκευαζομενον παραλυπησει τους ἰδιωτας ἠ οἱ ἰδιωται το δημοσιον
ἀλλʼ ὡσπερ συμμαχοι ὁσῳ ἀν πλειους συνιωσιν ἰσχυροτερους ἀλληλους ποιουσιν οὑτω και ἐν τοις ἀργυρειοις ὁσῳπερ ἀν πλειους ἐργαζωνται τοσῳ πλειω τἀγαθα εὑρησουσι τε και ἐκφορησουσι
και ἐμοι μεν δη εἰρηται ὡς ἀν ἡγουμαι κατασκευασθεισης της πολεως ἱκανην ἀν πασιν Ἀθηναιοις τροφην ἀπο κοινου γενεσθαι
εἰ δε τινες λογιζομενοι παμπολλης ἀν δειν ἀφορμης εἰς ταυτα παντα οὐχ ἡγουνται ἱκανα ἀν ποτε χρηματα εἰσενεχθηναι μηδε οὑτως ἀθυμουντων
οὐ γαρ οὑτως ἐχει ὡς ἀναγκῃ ἁμα ταυτα παντα γιγνεσθαι ἠ μηδεν ὀφελος αὐτων εἰναι
ἀλλʼ ὁποσα ἀν ἠ οἰκοδομηθῃ ἠ ναυπηγηθῃ ἠ ἀνδραποδα ὠνηθῃ εὐθυς ταυτα ἐν ὠφελειᾳ ἐσται
ἀλλα μην και τῃδε γε συμφορωτερον το κατα μερος ἠ το ἁμα παντα πραττεσθαι
οἰκοδομουντες τε γαρ ἁθροοι πολυτελεστερον ἀν και κακιον ἠ κατα μερος ἀποτελοιμεν ἀνδραποδα δε παμπληθη ζητουντες ἀναγκαζοιμεθʼ ἀν και χειρω και τιμιωτερα ὠνεισθαι
κατα γε μην το δυνατον περαινοντες τα μεν καλως γνωσθεντα και αὐθις ἀν ἡμιν οἰομεθα
εἰ δε τι ἁμαρτηθειη ἀπεχοιμεθα ἀν αὐτου
ἐτι δε παντων ἁμα γιγνομενων ἡμας ἀν ἁπαντα δεοι ἐκποριζεσθαι
εἰ δε τα μεν περαινοιτο τα δε μελλοι ἡ ὑπαρξασα προσοδος το ἐπιτηδειον συγκατασκευαζοι ἀν
ὁ δε ἰσως φοβερωτατον δοκει πασιν εἰναι μη εἰ ἀγαν πολλα κτησαιτο ἡ πολις ἀνδραποδα ὑπεργεμισθειη ἀν τα ἐργα και τουτου του φοβου ἀπηλλαγμενοι ἀν εἰημεν εἰ μη πλειονας ἀνθρωπους ἠ ὁσους αὐτα τα ἐργα προσαιτοιη κατʼ ἐνιαυτον ἐμβαλοιμεν
οὑτως ἐμοιγε δοκει ᾑπερ ῥᾳστον ταυτῃ και ἀριστον εἰναι ταυτα πραττειν
εἰ δʼ αὐ δια τας ἐν τῳ νυν πολεμῳ γεγενημενας εἰσφορας νομιζετʼ ἀν μηδʼ ὁτιουν δυνασθαι εἰσενεγκειν ὑμεις δη ὁσα μεν προ της εἰρηνης χρηματα ηὑρισκε τα τελη ἀπο τοσουτων και το ἐπιον ἐτος διοικειτε την πολιν ὁσα δʼ ἀν ἐφευρισκῃ δια το εἰρηνην τε εἰναι και δια το θεραπευεσθαι μετοικους και ἐμπορους και δια το πλειονων ἀνθρωπων πλειω εἰσαγεσθαι και ἐξαγεσθαι και δια το τα ἐλλιμενια και τας ἀγορας αὐξανεσθαι ταυτα λαμβανοντες κατασκευαζεσθε ὡς ἀν πλεισται αἱ προσοδοι γιγνοιντο
εἰ δε τινες αὐ φοβουνται μη ματαια ἀν γενοιτο αὑτη ἡ κατασκευη εἰ πολεμος ἐγερθειη ἐννοησατωσαν ὁτι τουτων γιγνομενων πολυ φοβερωτερος ὁ πολεμος τοις ἐπιφερουσιν ἠ τῃ πολει
τι γαρ δη εἰς πολεμον κτημα χρησιμωτερον ἀνθρωπων
πολλας μεν γαρ ναυς πληρουν ἱκανοι ἀν εἰεν δημοσιᾳ
πολλοι δʼ ἀν και πεζοι δημοσιᾳ δυναιντʼ ἀν βαρεις εἰναι τοις πολεμιοις εἰ τις αὐτους θεραπευοι
λογιζομαι δʼ ἐγωγε και πολεμου γιγνομενου οἱον τʼ εἰναι μη ἐκλειπεσθαι τα ἀργυρεια
ἐστι μεν γαρ δηπου περι τα μεταλλα ἐν τῃ προς μεσημβριαν θαλαττῃ τειχος ἐν Ἀναφλυστῳ ἐστι δʼ ἐν τῃ προς ἀρκτον τειχος ἐν Θορικῳ
ἀπεχει δε ταυτα ἀπʼ ἀλληλων ἀμφι τα ἑξηκοντα σταδια
εἰ οὐν και ἐν μεσῳ τουτων γενοιτο ἐπι τῳ ὑψηλοτατῳ Βησης τριτον ἐρυμα συνηκοι τʼ ἀν τα ἐργα εἰς ἑν ἐξ ἁπαντων των τειχων και εἰ τι αἰσθανοιτο πολεμικον βραχυ ἀν εἰη ἑκαστῳ εἰς το ἀσφαλες ἀποχωρησαι
εἰ δε και ἐλθοιεν πλειους οἱ πολεμιοι δηλον ὁτι εἰ μεν σιτον ἠ οἰνον ἠ προβατα ἐξω εὑροιεν ἀφελοιντʼ ἀν ταυτα
ἀργυριτιδος δε κρατησαντες τι ἀν μαλλον ἠ λιθοις ἐχοιεν χρησθαι
πως δε και ὁρμησειαν ἀν ποτε πολεμιοι προς τα μεταλλα
ἀπεχει μεν γαρ δηπου των ἀργυρειων ἡ ἐγγυτατα πολις Μεγαρα πολυ πλεον των πεντακοσιων σταδιων
ἀπεχει δε ἡ μετα ταυτα πλησιαιτατα Θηβαι πολυ πλεον των ἑξακοσιων
ἠν οὐν πορευωνται ἐντευθεν ποθεν ἐπι τα ἀργυρεια παριεναι αὐτους δεησει την πολιν
κἀν μεν ὠσιν ὀλιγοι εἰκος αὐτους ἀπολλυσθαι και ὑπο ἱππεων και ὑπο περιπολων
πολλῃ γε μην δυναμει πορευεσθαι ἐξερημουντας τα ἑαυτων χαλεπον
πολυ γαρ ἐγγυτερον ἀν εἰη ταις πολεσιν αὐτων το των Ἀθηναιων ἀστυ ἠ αὐτοι οἱ προς τοις μεταλλοις ὀντες
εἰ δε και ἐλθοιεν πως ἀν και δυναιντο μενειν μη ἐχοντες τα ἐπιτηδεια
ἐπισιτιζεσθαι γε μην μερει μεν κινδυνος και περι των μετιοντων και περι ὡν ἀγωνιζονται
παντες δε ἀει μετιοντες πολιορκοιντʼ ἀν μαλλον ἠ πολιορκοιεν
οὐ τοινυν μονον ἡ ἀπο των ἀνδραποδων ἀποφορα την διατροφην τῃ πολει αὐξοι ἀν ἀλλα πολυανθρωπιας περι τα μεταλλα ἁθροιζομενης και ἀπʼ ἀγορας της ἐκει και ἀπʼ οἰκιων περι τἀργυρεια δημοσιων και ἀπο καμινων και ἀπο των ἀλλων ἁπαντων προσοδοι ἀν πολλαι γιγνοιντο
ἰσχυρως γαρ και αὐτη πολυανθρωπος ἀν γενοιτο πολις εἰ οὑτως κατασκευασθειη
και οἱ γε χωροι οὐδεν ἀν εἰεν μειονος ἀξιοι τοις κεκτημενοις ἐνταυθα ἠ τοις περι το ἀστυ
πραχθεντων γε μην ὡν εἰρηκα ξυμ φημι ἐγω οὐ μονον ἀν χρημασιν εὐπορωτεραν την πολιν εἰναι ἀλλα και εὐπειθεστεραν και εὐτακτοτεραν και εὐπολεμωτεραν γενεσθαι
οἱ τε γαρ ταχθεντες γυμναζεσθαι πολυ ἀν ἐπιμελεστερον τουτο πραττοιεν ἐν τοις γυμνασιοις την τροφην ἀπολαμβανοντες πλειω ἠ ἐν ταις λαμπασι γυμνασιαρχουμενοι
οἱ τε φρουρειν ἐν τοις φρουριοις οἱ τε πελταζειν και περιπολειν την χωραν παντα ταυτα μαλλον ἀν πραττοιεν ἐφʼ ἑκαστοις των ἐργων της τροφης ἀποδιδομενης
εἰ δε σαφες δοκει εἰναι ὡς εἰ μελλουσι πασαι αἱ προσοδοι ἐκπλεῳ προσιεναι ὁτι εἰρηνην δει ὑπαρχειν ἀρʼ οὐκ ἀξιον και εἰρηνοφυλακας καθισταναι
πολυ γαρ ἀν και αὑτη αἱρεθεισα ἡ ἀρχη προσφιλεστεραν και οἰκειοτεραν εἰσαφικνεισθαι πασιν ἀνθρωποις ποιησειε την πολιν
εἰ δε τινες οὑτω γιγνωσκουσιν ὡς ἐαν ἡ πολις εἰρηνην ἀγουσα διατελῃ ἀδυνατωτερα τε και ἀδοξοτερα και ἡττον ὀνομαστη ἐν τῃ Ἑλλαδι ἐσται και οὑτοι γε ὡς ἐμῃ δοξῃ παραγγελλω σκοπουσιν
εὐδαιμονεσταται μεν γαρ δηπου πολεις λεγονται αἱ ἀν πλειστον χρονον ἐν εἰρηνῃ διατελωσι
πασων δε πολεων Ἀθηναι μαλιστα πεφυκασιν ἐν εἰρηνῃ αὐξεσθαι
τινες γαρ ἡσυχιαν ἀγουσης της πολεως οὐ προσδεοιντʼ ἀν αὐτης ἀρξαμενοι ἀπο ναυκληρων και ἐμπορων
οὐχ οἱ πολυσιτοι οὐχ οἱ πολυοινοι οὐχ οἱ ἡδυοινοι
τι δε οἱ πολυελαιοι τι δε οἱ πολυπροβατοι οἱ δε γνωμῃ και ἀργυριῳ δυναμενοι χρηματιζεσθαι
και μην χειροτεχναι τε και σοφισται και φιλοσοφοι οἱ δε ποιηται οἱ δε τα τουτων μεταχειριζομενοι οἱ δε ἀξιοθεατων ἠ ἀξιακουστων ἱερων ἠ ὁσιων ἐπιθυμουντες
ἀλλα μην και οἱ δεομενοι πολλα ταχυ ἀποδιδοσθαι ἠ πριασθαι που τουτων μαλλον ἀν τυχοιεν ἠ Ἀθηνησιν
εἰ δε προς ταυτα μεν οὐδεις ἀντιλεγει την δε ἡγεμονιαν βουλομενοι τινες ἀναλαβειν την πολιν ταυτην δια πολεμου μαλλον ἠ διʼ εἰρηνης ἡγουνται ἀν καταπραχθηναι ἐννοησατωσαν πρωτον μεν τα Μηδικα ποτερον βιαζομενοι ἠ εὐεργετουντες τους Ἑλληνας ἡγεμονιας τε του ναυτικου και ἑλληνοταμιειας ἐτυχομεν
ἐτι δε ἐπει ὠμως ἀγαν δοξασα προστατευειν ἡ πολις ἐστερηθη της ἀρχης οὐ και τοτε ἐπει του ἀδικειν ἀπεσχομεθα παλιν ὑπο των νησιωτων ἑκοντων προσταται του ναυτικου ἐγενομεθα
οὐκουν και Θηβαιοι εὐεργετουμενοι ἡγεμονευειν αὑτων ἐδωκαν Ἀθηναιοις
ἀλλα μην και Λακεδαιμονιοι οὐ βιασθεντες ὑφʼ ἡμων ἀλλʼ εὐ πασχοντες ἐπετρεψαν Ἀθηναιοις περι της ἡγεμονιας θεσθαι ὁπως βουλοιντο
νυν δε γε δια την ἐν τῃ Ἑλλαδι ταραχην παραπεπτωκεναι μοι δοκει τῃ πολει ὡστε και ἀνευ πονων και ἀνευ κινδυνων και ἀνευ δαπανης ἀνακτασθαι τους Ἑλληνας
ἐστι μεν γαρ πειρασθαι διαλλαττειν τας πολεμουσας προς ἀλληλας πολεις ἐστι δε συναλλαττειν εἰ τινες ἐν αὑταις στασιαζουσιν
εἰ δε και ὁπως το ἐν Δελφοις ἱερον αὐτονομον ὡσπερ προσθεν γενοιτο φανεροι εἰητʼ ἐπιμελουμενοι μη συμπολεμουντες ἀλλα πρεσβευοντες ἀνα την Ἑλλαδα ἐγω μεν οὐδεν ἀν οἰμαι θαυμαστον εἰναι εἰ και παντας τους Ἑλληνας ὁμογνωμονας τε και συνορκους και συμμαχους λαβοιτε ἐπʼ ἐκεινους οἱτινες ἐκλιποντων Φωκεων το ἱερον καταλαμβανειν πειρῳντο
εἰ δε και ὁπως ἀνα πασαν γην και θαλατταν εἰρηνη ἐσται φανεροι εἰητε ἐπιμελομενοι ἐγω μεν οἰμαι παντας ἀν εὐχεσθαι μετα τας ἑαυτων πατριδας Ἀθηνας μαλιστα σῳζεσθαι
εἰ δε τις αὐ εἰς χρηματα κερδαλεωτερον νομιζει εἰναι τῃ πολει πολεμον ἠ εἰρηνην ἐγω μεν οὐκ οἰδα πως ἀν ἀμεινον ταυτα κριθειη ἠ εἰ τις τα προγεγενημενα ἐπανασκοποιη τῃ πολει πως ἀποβεβηκεν
εὑρησει γαρ το τε παλαιον ἐν εἰρηνῃ μεν πανυ πολλα χρηματα εἰς την πολιν ἀνενεχθεντα ἐν πολεμῳ δε παντα ταυτα καταδαπανηθεντα
γνωσεται δʼ ἠν σκοπῃ και ἐν τῳ νυν χρονῳ δια μεν τον πολεμον και των προσοδων πολλας ἐκλιπουσας και τας εἰσελθουσας εἰς παντοδαπα πολλα καταδαπανηθεισας ἐπει δε εἰρηνη κατα θαλατταν γεγενηται ηὐξημενας τε τας προσοδους και ταυταις ἐξον τοις πολιταις χρησθαι ὁ τι βουλονται
ἠ και ἀν τις ἀδικῃ την πολιν λεγεις ὡς χρη και προς τουτον εἰρηνην ἀγειν
ἀλλα μαλλον λεγω ὁτι πολυ θαττον ἀν τιμωροιμεθα αὐτους εἰ μηδενα ὑπαρχοιμεν ἀδικουντες
ἀλλʼ εἰ γε μην των εἰρημενων ἀδυνατον μεν μηδεν ἐστι μηδε χαλεπον πραττομενων δε αὐτων προσφιλεστεροι μεν τοις Ἑλλησι γενησομεθα ἀσφαλεστερον δε οἰκησομεν εὐκλεεστεροι δε ἐσομεθα και ὁ μεν δημος τροφης εὐπορησει οἱ δε πλουσιοι της εἰς τον πολεμον δαπανης ἀπαλλαγησονται περιουσιας δε πολλης γενομενης μεγαλοπρεπεστερον μεν ἐτι ἠ νυν ἑορτας ἀξομεν ἱερα δʼ ἐπισκευασομεν τειχη δε και νεωρια ἀνορθωσομεν ἱερευσι δε και βουλῃ και ἀρχαις και ἱππευσι τα πατρια ἀποδωσομεν πως οὐκ ἀξιον ὡς ταχιστα τουτοις ἐγχειρειν ἱνα ἐτι ἐφʼ ἡμων ἐπιδωμεν την πολιν μετʼ ἀσφαλειας εὐδαιμονουσαν
εἰ γε μην ταυτα δοξειεν ὑμιν πραττειν συμβουλευσαιμʼ ἀν ἐγωγε πεμψαντας και εἰς Δωδωνην και εἰς Δελφους ἐπερεσθαι τους θεους εἰ λῳον και ἀμεινον εἰη ἀν τῃ πολει οὑτω κατασκευαζομενῃ και αὐτικα και εἰς τον ἐπειτα χρονον
εἰ δε ταυτα συναινοιεν τοτʼ ἀν αὐ φαιην χρηναι ἐπερωταν τινας θεων προσποιουμενοι ταυτα καλλιστα και ἀριστα πραττοιμεν ἀν
οὑς δʼ ἀνελοιεν θεους τουτοις εἰκος καλλιερησαντας ἀρχεσθαι του ἐργου
συν γαρ θεῳ πραττομενων εἰκος και τας πραξεις προϊεναι ἐπι το λῳον και ἀμεινον ἀει τῃ πολει
